༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W8LS20236
n/a
ImageGroup:
ISBN:
18LS20795
978-7-80253-809-2
Title:
སྐོམ་སེལ་བདུད་རྩིའི་ཆུ་རྒྱུན།
དེབ་དང་པོ་ནས་དགུ་པ།
skom sel bdud rtsi'i chu rgyun/ deb dang po nas dgu pa/
Author:
||n/a
In/a
n/a;n/a
Descriptor:
Original Publication:
Place:
Publisher:
pe cin/
krung go'i bod rig pa dpe skrun khang/
2016
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Ave, 5th Floor
Cambridge, MA 02138.



རྒྱལ་ཡོངས་བོད་ཡིག་སློབ་གཞི་ཞིབ་བཤེར་ཨུ་ཡོན་ལྷན་ཁང་གིས་ཞིབ་བཤེར་བྱས།
[ལོ་དགུའི་འགན་བབས་སློབ་གསོའི་སྐད་ཡིག་བསླབ་ཚན་གྱི་ཟུར་རྒྱན། [D
སྐོམ་སེལ་བདུད་རྩིའི་ཆུ་རྒྱུན།
དེབ་དགུ་པ།
ཀྲུང་གོའི་བོད་རིག་པ་དཔེ་སྐྲུན་ཁང་།



རྩོམ་སྒྲིག་ཨུ་ལྷན་གྱི་མཚན་ཐོ།
གཙོ་སྒྲིག་པ། རིན་ཆེན་བཀྲ་ཤིས། སྟག་ལྷ།
གཙོ་སྒྲིག་གཞོན་པ། སྐལ་ལོ། འཇམ་དབྱངས་བཀྲ་ཤིས།
འཇུ་སྐལ་བཟང་
། ཕག་མོ་དོན་འགྲུབ།



གླེང་གཞི།
སྐད་ཡིག་ནི་མི་ཆོས་རིག་གནས་དང་ལག་ཆའི་རང་བཞིན་གཞི་
གཅིག་ཏུ་དྲིལ་བའི་རིག་ཚན་ཞིག་ཡིན་པར་མ་ཟད། རིག་ཚན་ཀུན་གྱི་
རྨང་ངམ་མ་ལྟ་བུའང་ཡིན། སྐད་ཡིག་སློབ་དེབ་ནི་རིག་པ་ཕྱོགས་ཁྲིད་
ཀྱི་དཔེར་བརྗོད་ཙམ་དང་དགེ་རྒན་ནི་གར་སྟེགས་ཀྱི་མདོ་འཛིན་པ་ལྟ་
བུ་ཡིན་ཕྱིར། སློབ་བུའི་སྐད་ཡིག་གི་ཆུ་ཚད་ཕྱོགས་ཡོངས་ནས་ཡར་
སྐྱེད་ཡོང་དགོས་ན། སྐད་ཡིག་སློབ་དེབ་ལས་སྦྱངས་པའི་རྨང་གཞི་
དང་རིགས་ལམ་ལ་བརྟེན་ནས་སྐད་ཡིག་རིག་ཚན་དང་འབྲེལ་བའི་
བརྩམས་ཆོས་མང་པོ་ལྟ་ཀློག་བྱ་དགོས། ལྟ་རྒྱ་ཆེ་ན་ཤེས་རྒྱ་སྐྱེད།
ཐོས་རྒྱ་ཆེ་ན་བློ་རྒྱ་སྐྱེད་ཅེས་པའི་དཔེ་བཞིན་དུ་ལྟ་ཀློག་གི་རྒྱ་ཆེ་ན།
དཔྱོད་པའི་བློ་གྲོས། འཆད་པའི་སྨྲ་ལྕེ། རྩོམ་པའི་སྨྱུག་རྩལ། མི་ཆོས་
ཀུན་སྤྱོད་སོགས་ཡར་སྐྱེད་འབྱུང་ཞིང་། གཞན་ཡང་སྔར་སོང་གི་ལོ་
རྒྱུས། ད་ལྟའི་གནས་བབ། འབྱུང་འགྱུར་གྱི་ཁ་ཕྱོགས། རང་གཞན་
གྱི་སྐྱོན་ཡོན་སོགས་ཀྱང་རྟོགས་ཐུབ་བོ། །
ལོ་ངོ་དུ་མའི་རིང་ལ་གཞི་རིམ་གྱི་དགེ་རྒན་དང་བོད་ཀྱི་སློབ་
གསོའི་བྱ་བར་ཐུགས་ཁུར་མཛད་མཁན་ཀུན་གྱིས་སློབ་གྲྭ་ཆུང་འབྲིང་གི་
སློབ་བུར་འཚམ་པའི་སློབ་མའི་ཀློག་དེབ་མཁོ་གལ་ཆེ་ཚུལ་གྱི་དགོངས་



སྐོམ་སེལ་བདུད་རྩིའི་ཆུ་རྒྱུན། (༩)
འཆར་ཡང་ཡང་བཏོན་ཀྱང་ད་ལྟའི་བར་དུ་དོན་སྨིན་བྱུང་མ་སོང་།
སློབ་གསོ་ནི་རྒྱལ་ཁབ་དང་། མི་རིགས། ཁྱིམ་ཚང་གང་གིའང་རྩ་བ་
ཡིན་ཞིང་སློབ་གསོའི་ཁུར་དེ་སྤྱི་ཚོགས་ཡོངས་ལ་བབས་པ་ཞིག་ཡིན་ལ།
སྒོས་སུ་སྐད་ཡིག་ནི་བསླབ་བྱ་ཀུན་ལ་འཇུག་པའི་རྨང་གཞི་ཡིན་ཕྱིར།
ངེད་ཅག་གིས་རང་རིགས་སློབ་བུ་ཀུན་ལ་ཨེ་ཕན་གྱི་ཀུན་སློང་རྣམ་དག་
ཅིག་གིས་བྱ་བའི་བར་གསེང་དུ་ལོ་དགུའི་འགན་བབས་སློབ་གསོའི་སྐད་
ཡིག་བསླབ་ཚན་གྱི་ཟུར་རྒྱུན་《སྐོམ་སེལ་བདུད་རྩིའི་ཆུ་རྒྱུན་》ཞེས་པའི་
སློབ་མའི་བཀླག་བྱའི་དཔེ་ཚོགས་དེབ་དགུ་རྩོམ་སྒྲིག་བྱས་པ་ཡིན།
《སྐོམ་སེལ་བདུད་རྩིའི་ཆུ་རྒྱུན་》ནི་བསླབ་ཚན་བཅོས་བསྒྱུར་གྱི་
དགོངས་དོན་ཏེ། “ ཤེས་བྱ་དང་ནུས་རྩལ། བརྒྱུད་རིམ་དང་བྱེད་
ཐབས། ཉམས་འགྱུར་དང་རིན་ཐང་གི་ལྟ་བ་” གསུམ་ལྷན་དུ་སྦྲེལ་བ་
དང་། “ རང་ཚུགས། མཉམ་ལས། འཚོལ་དཔྱད་” བཅས་ཀྱི་སྦྱང་
ཐབས་ལག་ལེན་དུ་བསྟར་ནས། སློབ་གྲྭ་ཆུང་འབྲིང་གི་《སྐད་ཡིག་》
སློབ་དེབ་ཀྱི་ཟུར་རྒྱན་གྱི་ཚུལ་དུ་སྲོལ་རྒྱུན་རིག་གནས་ལ་གཞི་བཅོལ།
དེང་རབས་རིག་གནས་ཀྱིས་ཟུར་བརྒྱན། ཡང་དག་པའི་བླང་དོར་གྱི་
ལྟ་བ་སྲོག་ཏུ་བཅུག་སྟེ། སློབ་མའི་སྤྲོ་དད་གཞོལ་གསུམ་གྱི་བློ་སློང་བ།
ཐབས་ཤེས་བརྩོན་གསུམ་ གྱི་ སེམས་སྐྱེད་པ། དཔྱད་བརྗོད་འཇུག་
གསུམ་གྱི་ནུས་པ་བསྲིང་བ་བཅས་ལ་དམིགས་ཡོད།



《སྐོམ་སེལ་བདུད་རྩིའི་ཆུ་རྒྱུན་》སྒྲིག་སྐབས། ཟབ་འདུས་
རྒྱས་གསུམ་འཐོན་དགོས་པར་སྨྲ་བའི་རྟ་ཁལ་རྟེའུ་འགེལ་གྱི་འདོད་ཚུལ་
དང་། རང་སྲོལ་མཐའ་དག་དུག་དང་གཞན་སྲོལ་ཡོད་ཚད་སྨན་དུ་
སྙམ་པའི་བསམ་བློ། ཡུལ་རིགས་གྲུབ་མཐའི་ཕྱོགས་སུ་ལྷུང་བའི་རང་
ལྟ་མཆོག་འཛིན་གྱི་ཕྱོགས་ཞེན་སོགས་སྤངས་ཏེ། མིང་ནས་ཚིག
ཚིག་ནས་བརྗོད་པའི་ཆོས་ཉིད་དང་མཐུན་པར་སློབ་བུའི་ཁོར་ཡུག་ནས་
སྤྱི་ཚོགས་ཁོར་ཡུག་དང་། སླ་བ་ནས་དཀའ་བ། བསྡུས་པ་ནས་རྒྱས་
པར་འཇུག་ པའི་ འགྲོས་ བཞིན། སློབ་ མའི་ ལོ་ ན། རིག་སྟོབས།
དགའ་ཕྱོགས་དང་ཆུ་ཚད་མི་འདྲ་བར་དམིགས་ཅི་ཐུབ་བྱས་ཡོད།
རྩོམ་གྱི་རིགས་ལ་བྱིས་གླུ། བྱིས་སྒྲུང། གཏམ་རྒྱུད། ཁེད།
གབ་ཚིག གཏམ་དཔེ། གླུ། གཞས། མགུར། ལེགས་བཤད།
བསླབ་བྱ། ལྷུག་རྩོམ། སྒྲུང་གཏམ། གླིང་སྒྲུང་། འཁྲབ་གཞུང་།
སྙན་ངག རྣམ་ཐར་སོགས་གནའ་དེང་གི་རྩོམ་ལུས་ཕལ་ཆེར་འདུ་
ཞིང་། ནང་དོན་གྱི་ཆ་ནས། སྔར་སོང་ལོ་རྒྱུས་ཤེས་བྱའི་ཉིང་བཅུད།
ད་ལྟའི་སྤྱི་ཚོགས་འཚོ་བའི་དོན་དངོས། མ་འོངས་ཕུགས་བསམ་
བརྟན་པའི་ཕྱོགས་ཁྲིད་བཅས་ཀྱི་དོན་འདུ་ལ། བརྩོན་སེམས་བསྐྱེད་
པ། གཞན་ཕན་བསམ་པ། དམ་བཅའ་བརྟན་པ། རང་ཚུགས་ཐུབ་
པ། བླང་དོར་ཤེས་པ། དཔྱད་པར་གོམས་པ་སོགས་ལ་བསྐུལ་ཡོད།



སྐོམ་སེལ་བདུད་རྩིའི་ཆུ་རྒྱུན།
(༩)
《སྐོམ་སེལ་བདུད་རྩིའི་ཆུ་རྒྱུན་》དུ་རྩོམ་ཡིག་འདེམས་པ་དང་
བཅོས་སྒྲིག་གི་སྐབས་སུ། ངེད་ཅག་གིས་ཐོག་མར་རིས་སུ་མ་ལྷུང་བར་
གནའ་དེང་ གི་བརྩམས་ཆོས་མང་པོ་བཙལ་བཀླགས་དཔྱད་བསྡུར་
བདམས་ལྔའི་རིམ་པ་བརྒྱུད་དེ། ལོ་རིམ་སོ་སོའི་སློབ་མའི་ལོ་ན་དང་
རིག་སྟོབས། ཡུལ་དང་དུས་སོགས་ཀྱི་དགོས་དབང་གིས་ཚན་བཤུས།
འདོར་ལེན། འཕྲི་སྣོན། བཟོ་བཅོས་སོགས་གང་འཚམ་བྱས་ཡོད།
དེབ་གསུམ་པ་ནས་བཟུང་སློབ་མའི་བློ་སྐྱོར་དུ་སུམ་རྟགས་ཀྱི་རྩ་བ་དང་
།
ཞེ་ཚིག ལྡོག་ཚིག མངོན་བརྗོད་སོགས་གང་འཚམ་རེ་བཀོད་པ་དང་།
དོན་གྱི་གོ་བ་ལོན་པ་དང་སྤྲོ་བ་འདྲེན་པའི་ཕྱིར་ཅུང་དཀའ་བའི་ཐ་སྙད་
མང་ཆེ་བར་གོ་བདེ་བའི་ཞབས་མཆན་བཏགས་ ཤིང་། རྩོམ་དོན་
མཚོན་པའི་བར་བཅུག་རི་མོའང་མང་པོ་ཞིག་བཀོད་ཡོད།
《སྐོམ་སེལ་བདུད་རྩིའི་ཆུ་རྒྱུན་》སྒྲིག་སྐབས། ངེད་ཅག་གི་ཆུ་
ཚད་དང་དུས་ཚོད་ཀྱི་དབང་གིས་བློས་མི་དཔོག་པ་དང་ཚེགས་ཀྱིས་མ་
ཐོན་པའི་ནོངས་ཉེས་ཅི་མཆིས་མཐོལ་ལོ་བཤགས་པ་དང་ཆབས་ཅིག་
རྒྱ་ཆེའི་དགེ་སློབ་རྣམས་ཀྱིས་དགོངས་འཆར་རྣམ་དག་ལྷུག་སྩོལ་ཡོང་བ་
དང༌། ལས་འདིར་ཐུགས་ཁུར་དང་མཐུན་རྐྱེན་གནང་མཁན་ཀུན་ལ་
སྙིང་ནས་ཐུགས་རྗེ་ཆེ་ཞུ།
ཞེས་སྒྲིག་པ་པོས་སྤྱི་ལོ་༢༠ ༡༢པའི་ཟླ་དང་པོའི་ཚེས་༡༥ལ།



དཀར་ཆག
••...
། L
གླེང་གཞི། །
ཏེ་ལོ་པ་དང་ནཱ་རོ་པཎ་ཆེན། །
མི་ལ་རས་པ་དང་ན་རོ་བོན་ཆུང་།.…......
སློབ་དཔོན་དཔའ་བོ།
བུ་ཆུང་པདྨ་རྡོ་རྗེ། ...……………………………
ཁྲེལ་ཡོད་པར་གདམས་པ། ......
ལེགས་བཤད་ཤོ་ལོ་གསུམ།
ཟུང་ཐུབ་ཏུ་གདམས་པ།.....
ངང་པའི་དྲིས་ལན། ..
ལམ་ཕྲན་སྟེང་གི་དོགས་གཞི། །
འོང་སྐོར་དུས་ཆེན་སླེབས་བྱུང་། .......…..
ལ་རྒྱ།
པུ་དེ་གུང་རྒྱལ་རྒྱལ་པོར་གསོལ་བ། །
ཆུ་འཛིན་དཀར་པོ་མ། .
རྣམ་འཕེལ་རིག་པའི་ཚིགས་བཅད། ...……………………..
(37)
•
(39)
བ བ བ ，
(40)
(45)
(59)
• • -
(68 )
( 82)
་་་་་་་་་་
(84 )



སྐོམ་སེལ་བདུད་རྩིའི་ཆུ་རྒྱུན། (༩)
.……………..…....
བཟ༤ བ བ
( 104)
-
(109)
མེས་རྒྱལ་ལ་བསྟོད་པ།
སྙན་ངག་ཤོ་ལོ་ཀ་ལྔ། །
བོད་ཁམས་སྤྱི་བཤད། །
(99)
བོད་ཀྱི་རིགས་རུས་མཆེད་ཁུངས། ...…....
བོད་ཀྱི་རི་སྐྱེས་སྲོག་ཆགས།
བོད་མིའི་བཟའ་བཏུང་། །
……………… (116)
ཕ་ཡུལ་ལ་བཅངས་པའི་བརྩེ་དུང་།
ང་ལ་ཨ་ཕ་ཞེས་འབོད་མི་དགོས། ........
སྦྲ་ནག་གི་གྱེས་འབོད། ....….....
གནས་མཆོག་བྱམས་པ་འབུམ་གླིང་གི་མཐོང་ཐོས། ...………….... (150)
འོད་དང་མུན་པའི་སྐྱོན་ཡོན། །
སངས་རྒྱས་ཆོས་ལུགས་དང་སྐྱེ་ཁམས་ཁོར་ཡུག ........ (172)
ངའི་ཨ་ཕ་དང་པར་ལེན་སྒྱུ་རྩལ། །
...... (178 )
........….. (122）
•
• (128)
(138)
...….....
(162}
..........….
(189)
• • •
(205)
རྒྱ་ཚའི་དམག་བཀོད། །
རྟགས་འཇུག་གི་རྩ་བ། .....…....
(213)
2



ཏེ་ལོ་པ་དང༌ནཱ་རོ་པཎ་ཆེན།
ཏེ་ལོ་པ་དང་ནཱ་རོ་པཎ་ཆེན།
རྫ་དཔལ་སྤྲུལ་ཨོ་རྒྱན་འཇིགས་མེད་ཆོས་ཀྱི་དབང་པོ།
ནཱ་རོས་ཏེ་ལོ་པ་སྤྲང་པོའི་ཚུལ་གྱིས་བཞུགས་པའི་དྲུང་དུ་མཇལ་
ནས། རྗེས་སུ་འཛིན་པར་ཞུས་པས། འོང་གསུངས་ནས། ཁོ་རང་
གར་འབྱོན་པའི་ཕྱི་བཞིན་དུ་ཁྲིད། ཆོས་ནི་མ་གསུངས།
ཉིན་གཅིག་མཁར་ཐོག་བརྩེགས་དགུ་ཡོད་པ་ཞིག་གི་རྩེ་མོར་
ཁྲིད་ནས། བླ་མའི་བཀའ་བསྒྲུབ་ཕྱིར་མཁར་འདིའི་རྩེ་ནས་མཆོང་ནུས་
པ་ཡོད་དམ་གསུངས་པས། འདི་ན་མི་གཞན་ནི་སུ་མི་འདུག ང་རང་
ལ་གསུངས་པ་ཡིན་སྙམ། མཁར་གྱི་རྩེ་ནས་མཆོངས་པས་ལུས་ཐམས་
ཅད་བརྡབས་ཏེ་ན་ཚ་དང་སྡུག་བསྔལ་དཔག་ཏུ་མེད་པ་བྱུང་། བླ་མ་
བྱོན་ནས་ནའམ་གསུངས་པ་ལ། ན་བས་མ་ཚད་རོ་བཞིན་ཐལ་ཞུས་
པས། བྱིན་རླབས་མཛད་ནས་ལུས་སྔར་བཞིན་སོས་ཏེ་ཡང་ཁྲིད་ནས་
སོང་། ནཱ་རོ་པ་མེ་ཐོངས་ཤིག་གསུངས། མེ་བུས་ཙ་ན་ཁོང་གིས་སྨུག་
(1)རྩོམ་འདི་ནི་《 སྙིང་ཐིག་སྔོན་འགྲོའི་ཁྲིད་ཡིག་ཀུན་བཟང་བླ་མའི་ཞལ་ལུང་》ཞེས་པ་ལས་
བཤུས།



སྐོམ་སེལ་བདུད་རྩིའི་ཆུ་རྒྱུན། (༩)
གཤེགས་རིང་པོ་མང་པོ་ལ་སྣུམ་གྱིས་བྱུགས། མེ་ལ་བསྲོས་ནས་ངར་
བཏགས་ཏེ། བླ་མའི་བཀའ་བསྒྲུབ་ཕྱིར་འདི་ལྟ་བུའི་དཀའ་བ་ཡང་
སྤྱད་དགོས་པ་ཡིན་གསུངས་ནས། སྨྱུག་མ་གཤགས་པ་རྣམས་རྐང་
ལག་གི་ སེན་བར་ནས་དྲངས་ པས་ལུས་ཀྱི་ ལྷུ་ཚིགས་ ཐམས་ཅད་
བརྒྱངས། ན་ཚ་དང་སྡུག་བསྔལ་བཟོད་གླགས་མེད་པ་ཞིག་བྱས་ནས་
བླ་མ་ག་ཤེད་1བྱོན་སོང་། ཞིག་ཤས་སོང་འཕྲལ་བླ་མ་བྱོན་ནས་སྨྱུག་
མ་རྣམས་བླངས་པའི་ཤུལ་ནས་ཁྲག་དང་ཆུ་སེར་ལ་སོགས་པ་མང་པོ་
བྱུང་། ཡང་བྱིན་རླབས་མཛད་ནས་ཁྲིད་དེ་བྱོན། །
ཉིན་གཅིག་ནཱ་རོ་པ་ང་ལྟོག་གི་འདུག ཟ་མ་ཞིག་སློངས་ལ་ཤོག་
གསུངས། ཞིང་ལས་བྱེད་པའི་མི་མང་པོས་ཟ་མ་ཟ་སར་ཕྱིན་ནས་
བསླངས་པས་ཐུག་པ་བསྐོལ་བ་ཐོད་ཕོར་གང་བྱིན། ཕྱིར་འོངས་ནས་
བླ་མ་ལ་དྲངས་པས་ཞིམ་ཞིམ་ལྟར་གསོལ། ཤིན་ཏུ་ཐུགས་དགྱེས་པའི་
ཚུལ་སྟོན་པས། ནཱ་རོ་པའི་ཐུགས་དགོངས་ལ། ངས་སྔར་བླ་མའི་
ཞབས་ཕྱི་དེ་ཙམ་བསྒྲུབས་ཀྱང་ད་རེས་འདྲ་བའི་ཐུགས་མཉེས་པོ་མ་
བྱུང་། ད་དུང་སློང་དུ་ཕྱིན་ན་ཅུང་ཟད་རྙེད་དམ་སྙམ་ནས་ཡང་ཐོད་
1ག་ཤེད་ནི་ཡུལ་ངེས་མེད་ཀྱི་དོན།
༡ ཐོད་ཕོར་ནི་ཐོད་པའི་ཕོར་པ་སྟེ་མིའི་ཀླད་སྐོགས་རུས་པས་བཟོས་པའི་ཕོར་པ།



ཏེ་ལོ་པ་དང༌ནཱ་རོ་པཎ་ཆེན།
ཕོར་ཁྱེར་ཏེ་ཕྱིན་པས། ཁོང་རྣམས་ལས་བྱེད་པ་ལ་སོང་། སྔར་གྱི་
འཐུང་ལྷག་དེ་གར་བཞག་འདུག་པ་ལ། ད་འདི་གར་བརྐུས་པ་དྲག་
སྙམ་ནས་ཁྱེར་ཏེ་བྲོས་པས་ཁོང་རྣམས་ཀྱིས་མཐོང་
། རྗེས་དེད་ནས་
བཟུང་སྟེ་འཆི་ལ་ཐུག་པར་བརྡུངས། ན་ཚ་དཔག་ཏུ་མེད་པ་བྱུང་སྟེ་དེ་
ནས་ལྡང་མ་ནུས་པར་ཞག་མང་པོར་ལུས།
ཉིན་གཅིག་ནཱ་རོ་པ་ང་ལ་ནོར་རྫས་མང་པོ་དགོས་པ་ཡོད་པས་
རྐུས་ལ་ཤོག་གསུངས། ཕྱུག་པོ་ཞིག་ལ་རྐུར་ཕྱིན་པས་ཚོར་ནས་བཟུང་
སྟེ་ཡང་ཤི་ལ་ཐུག་པར་བརྡུངས། ཞག་ཤས་ནས་བླ་མ་བྱོན་ཏེ་ནའམ་
གསུངས་པ་ལ་སྔར་ལྟར་ཞུས། བྱིན་རླབས་མཛད་ནས་ཡང་ཁྲིད་དེ་
བྱོན་པ་སོགས་དེ་ལྟ་བུའི་དཀའ་ཆེན་བཅུ་གཉིས། དཀའ་ཕྲན་བཅུ་
གཉིས་དང་དཀའ་བ་མི་འདྲ་ཉི་ཤུ་རྩ་བཞི་སྐུ་ལུས་གཅིག་གི་སྟེང་དུ་སྤྱད།
དེ་ལྟར་དཀའ་སྤྱད་ཐམས་ཅད་རྫོགས་ནས་ཉིན་གཅིག་ནཱ་རོ་པ་
ཁྱོད་སོང་ལ་ཆུ་ལོངས་ཤོག་དང་ངས་མེ་བཏང་ནས་འདུག་གིས་གསུངས།
ནཱ་རོ་པ་ཆུ་བླངས་ནས་བྱོན་ཚེ་ཁོང་གིས་མེ་བུས་ནས་འདུག་པ་བཞེངས་
ཏེ་ཕྱག་གཡོན་པས་ནཱ་རོའི་ཐོང་རྩ་ནས་བཟུང་ནཱ་རོ་པ་ཐོད་པ་སྟོན་
(1)ལྡང་མ་ནུས་པ་ནི་ཡར་ལང་མ་ཐུབ་པའི་དོན།



སྐོམ་སེལ་བདུད་རྩིའི་ཆུ་རྒྱུན། (༩)
གསུངས་ཏེ། ཕྱག་གཡས་པས་མཆིལ་ལྷམ་]ཕུད་པ་བླངས་ནས་དཔྲལ་
བར་བརྒྱབ་པས་ནཱ་རོ་པ་ནག་ཐུམ་གྱིས་བརྒྱལ་སོང་། བརྒྱལ་སངས་པ་
དང་བླ་མའི་ཐུགས་རྒྱུད་ཀྱི་ཡོན་ཏན་ཐམས་ཅད་ནཱ་རོ་པའི་རྒྱུད་ལ་སྐྱེས་
ནས་དཔོན་སློབ་གཉིས་དགོངས་པ་དབྱེར་མེད་དུ་གྱུར་ནས་འདུག་
དེ་ལྟར་པཎ་ཆེན་ནཱ་རོ་པས་དཀའ་བ་ཉི་ཤུ་རྩ་བཞི་སྤྱད་པ་དེ་
དག་ཀྱང་དོན་དུ་བླ་མའི་བཀའ་ལུང་ཡིན་པས་སྒྲིབ་པ་སྦྱོང་བའི་ཐབས་
སུ་གྱུར་པ་ལས། རྣམ་པ་རང་བཞིན་དོན་མེད་པའི་ངལ་བ་ཁོ་ན་ལས།
འདི་ཆོས་སུ་འདུག་སྙམ་པ་གཅིག་ཀྱང་མི་འདུག་ཅིང་། བླ་མས་ཀྱང་
ཆོས་ཚིག་གཅིག་ཀྱང་མ་གསུངས། སློབ་མས་ཀྱང་ཕྱག་རྡོག་གཅིག་
བཙལ་བ་ལྟ་བུའི་ཆོས་ལ་ཉམས་ལེན་མ་བྱས་ཀྱང་གྲུབ་ཐོབ་ཀྱི་བླ་མ་དང་
མཇལ་ནས། དཀའ་བ་ཁྱད་དུ་བསད་དེ་ཅི་གསུང་གི་བཀའ་བཞིན་
བསྒྲུབས་པས་སྒྲིབ་པ་དག་སྟོབས་ཀྱིས་རྟོགས་པ་རྒྱུད་ལ་སྐྱེས་པ་ཡིན།
ཡང་སྐབས་ཤིག་ཏེ་ལོ་པས་ནཱ་རོ་པ་ལ། ཁྱོད་ཀྱིས་བི་ཀྲ་མ་ཤཱི་ལའི་སྒོ་
སྲུང་གི་པཎྜི་ཏའི་ཁུར་དེ་མ་ལེན་ཅིག་གསུངས། ཕྱིས་སུ་ཁོང་ཡུལ་དབུས་སུ་
བྱོན་སྐབས། བི་ཀྲ་མ་ཤཱི་ལའི་སྒོ་སྲུང་གི་པཎྜི་ཏ་འདས་པ་༧ དང་ཐུག
(]མཆིལ་ལྷམ་ནི་རྐང་པའི་མཐིལ་ཙམ་ཁེབས་པའི་ལྷམ་གྱི་བྱེ་བྲག་ཅིག་གི་མིང་།
(2)འདས་པ་ནི་་སྐུ་གཤེགས་པའི་དོན།



ཏེ་ལོ་པ་དང༌ནཱ་རོ་པཎ་ཆེན།
ཐམས་ཅད་ཀྱིས་མུ་སྟེགས་པ་དང་རྩོད་ནུས་པ་གཞན་མི་འདུག་པས། བྱང་
སྒོ་སྲུང་བའི་པཎྜི་ཏ་མཛད་དགོས་ཟེར་ནས་ནན་གྱིས་ཞུས་ཏེ་བྱང་སྒོ་སྲུང་བ་
མཛད་པས། མུ་སྟེགས་པ་ཞིག་རྩོད་དུ་བྱུང་བ་ལ་ཞག་མང་པོར་བརྗོད་ཀྱང་
མུ་སྟེགས་པ་མ་ཐུབ། བླ་མ་ལ་གསོལ་བ་བཏབ་པས། ཉིན་གཅིག་ཏེ་ལོ་པ་
སྤྱན་ཧུ་རེ་དྲུང་དུ་བྱོན་བྱུང་། ཐུགས་རྗེ་རེ་ཆུང་། དེ་བས་སྔ་བར་མི་འབྱོན་
པ་ཞུས་པས། ངས་ཁྱོད་ལ་སྒོ་སྲུང་གི་པཎྜི་ཏ་མ་བྱེད་མ་སྨྲས་སམ། ད་ཁྱོད་
ཀྱིས་ང་རང་སྤྱི་བོར་བསྒོམས་ལ་སྡིགས་མཛུབ་མུ་སྟེགས་པ་ལ་སྟོན་ལ་རྩོད་
ཅིག་གསུངས། དེ་བཞིན་བྱས་པས་ནཱ་རོ་པ་རྒྱལ་ཏེ་མུ་སྟེགས་ཀྱི་རྩོད་པ་
ཐམས་ཅད་ཚར་བཅད་པ་ཡིན་ནོ། །
1)སྡིགས་མཛུབ་ནི་ལག་པའི་གོང་མཛུབ་དང་མཛུབ་ཆུང་གཉིས་བསྲིངས་ཤིང་གཞན་གསུམ་པོ་
ནང་དུ་བཀུག་པའི་རྣམ་པའོ། །



སྐོམ་སེལ་བདུད་རྩིའི་ཆུ་རྒྱུན། (༩)
མི་ལ་རས་པ་དང་ན་རོ་བོན་ཆུང་། །
མཁས་གྲུབ་ཀྱིས་བསྡུས།
རྗེ་མི་ལ་རས་པས་རང་གི་བླ་མ་ལྷོ་བྲག་མར་པའི་བཀའ་ལྟར་
གངས་ཏི་སེར་བྱོན་ཅིང་། རྗེ་བཙུན་དཔོན་སློབ་རྣམས་ཀྱང་མཚོ་མ་
ཕམ་གྱི་འགྲམ་དུ་ཕྱག་ཕེབས་པའི་ཚེ། ན་རོ་བོན་ཆུང་མིང་སྲིང་གིས་
ཀྱང་རྗེ་བཙུན་དཔོན་སློབ་ཀྱི་སྙན་གྲགས་དང་། ཏི་སེ་ལ་བྱོན་པའི་ལོ་
རྒྱུས་སྔར་ནས་ཚོར་བས། མཚོ་མ་ཕམ་གྱི་འགྲམ་དུ་མདུན་བསུར་བྱུང་།
ཁོང་གཉིས་ཕྲད་མ་ཐག་བོན་ཆུང་ན་རེ། ཁྱོད་སུ་ཡིན་གང་དུ་
འགྲོ་ཟེར་བར། རྗེ་བཙུན་གྱིས། ང་མི་ལ་རས་པ་ཟེར་བ་དེ་ཡིན། ཏི་
སེ་གངས་ལ་སྒོམ་དུ་འགྲོ་བ་ཡིན་གསུངས་པས། བོན་ཆུང་ན་རེ། འོ་
ན་གངས་ཏི་སེ་དང་མཚོ་མ་ཕམ་འདི་ཡང་ཁྱེད་དང་འདྲ་སྟེ། རྒྱང་ནས་
གྲགས་པ་ཆེ་ཡང་དེ་ཙམ་ཡ་མཚན་ཆེ་རྒྱུ་མེད། ཡ་མཚན་ཆེ་རུང་ངེད་
(1)གངས་ཏི་སེ་ནི་གངས་རིན་པོ་ཆེ་སྟེ་བོད་ལྗོངས་མངའ་རིས་ས་ཁུལ་སྤུ་ཧྲེང་རྫོང་གི་བྱང་རྒྱུད་
དུ་ཡོད་པའི་གནས་རི་གྲགས་ཅན་ཞིག།
(2)མཚོ་མ་ཕམ་ནི་མ་ཕམ་གཡུ་མཚོ་སྟེ་བོད་ལྗོངས་མངའ་རིས་ས་ཁུལ་སྤུ་ཧྲེང་རྫོང་གི་བྱང་ཤར་
དུ་ཡོད་པའི་མཚོ་ཞིག་



མི་ལ་རས་པ་དང༌ན་རོ་བོན་ཆུང།
།
བོན་པོར་དབང་བའི་རི་ཡིན་པས་འདིར་བསྡད་ན་བོན་བྱེད་དགོས་ཟེར་
བར། རྗེ་བཙུན་གྱིས། རི་འདི་སངས་རྒྱས་ཀྱི་བསྟན་འཛིན་སྤྱི་ལ་ཐུབ་
པས་ལུང་བསྟན་པའི་རི་ཡིན། སྒོས་སུ་ང་མི་ལ་རས་པ་ལ་རྗེ་མར་པས་
ལུང་བསྟན་པའི་གནས་ཡིན་པས། ཁྱེད་རང་བོན་པོ་རྣམས་སྔར་བསྡད་
པ་རྒྱལ་དུ་ཆུག ད་འདིར་སྡོད་ན་ངེད་ཀྱི་ལུགས་ཆོས་བྱེད་ན་རུང་། མི་
བྱེད་ན་གཞན་དུ་སོང་ཞིག་ཅེས་གསུངས་པས་བོན་ཆུང་ན་རེ། འོ་ན་
ཁྱེད་དང་ང་གཉིས་རྫུ་འཕྲུལ་གྱི་རྩལ་ཞིག་འགྲན་ནས་སུ་རྒྱལ་བ་དེར་
གནས་རི་འདི་དབང་བ་ཡིན་ཟེར་མ་ཐག བོན་ཆུང་གིས་མ་ཕམ་གཡུ་
མཚོའི་འགྲམ་གཉིས་སུ་རྐང་པ་བཞག་ནས།
གངས་དཀར་ཏི་སེ་སྒྲ་ཆེ་ཡང་། །
རི་བོ་ཁ་བས་གཡོགས་པ་གཅིག །
མ་ཕམ་གཡུ་མཚོ་སྒྲ་ཆེ་ཡང་། །
ཆུ་ཉིད་ཆུ་ཡིས་བཤགས་པ་གཅིག །
མི་ལ་རས་པ་སྒྲ་ཆེ་ཡང་། །
མི་རྒན་གཅེར་ཉལ་བྱེད་པ་གཅིག །
དེ་ལ་ཡ་མཚན་བྱེད་རྒྱུ་མེད། །
ཅེས་གླུ་བླངས། དེར་རྗེ་བཙུན་གྱིས་སྐུ་ཆེ་རུ་མ་སོང། མ་ཕམ་
གཡུ་མཚོ་ཆུང་དུ་མ་སོང་བར་སྟེང་ནས་བཀབ་སྟེ་བཞུགས་ནས་མགུར་



སྐོམ་སེལ་བདུད་རྩིའི་ཆུ་རྒྱུན། (༩)
གསུངས་པ་སྟེ།
མིང་ཡོངས་སུ་གྲགས་པའི་མི་ལ་ངས། །
ལྷོ་བྲག་མར་པའི་བཀའ་སྒྲུབ་ཕྱིར། །
ཏི་སེ་གངས་ལ་སྒོམ་དུ་ཡོང་། །
རང་གཞན་དོན་གཉིས་སྒྲུབ་པའི་ཚེ། །
ཁྱོད་ལྟ་ལོག་ཅན་གྱི་བོན་པོ་ལ། །
བཀའ་མཆིད་གཏམ་ལན་གླུ་ཡིས་འཇལ། །
གངས་དཀར་ཏི་སེ་སྒྲ་ཆེ་བ། །
རི་མགོ་ཁ་བས་གཡོགས་པ་དེ། །
སངས་རྒྱས་བསྟན་པ་དཀར་བ་ཡིན། །
མ་ཕམ་གཡུ་མཚོ་སྒྲ་ཆེ་བ། །
ཆུ་ཉིད་ཆུ་ཡིས་བཤགས་པ་དེ། །
ཆོས་རྣམས་ཟད་སར་བསྐྱལ་བ་ཡིན། །
ང་མི་ལ་རས་པ་སྒྲ་ཆེ་བ། །
མི་རྒན་གཅེར་ཉལ་བྱེད་པ་དེ། །
D
བཀའ་མཆིད་ནི་ཕྱག་བྲིས་སམ་གསུང་ཚིག་གི་དོན།



མི་ལ་རས་པ་དང༌ན་རོ་བོན་ཆུང།
གཟུང་འཛིན་སྦུབ་ནས་ཐོན་པ་ཡིན། །
སྣང་སེམས་གཉིས་ལ་དབང་བསྒྱུར་བས། །
སྣ་ཚོགས་རྫུ་འཕྲུལ་སྟོན་པ་ལ། །
འཇིག་རྟེན་ལྷ་ལ་རག་མ་ལས། །
འཛམ་གླིང་རི་རྒྱལ་ཏི་སེ་འདི། །
སྤྱིར་སངས་རྒྱས་བསྟན་འཛིན་ཀུན་ལ་དབང་། །
སྒོས་མི་ལ་བརྒྱུད་པ་བཅས་པར་དབང་། །
ཁྱོད་ལྟ་ལོག་ཅན་གྱི་བོན་པོ་རྣམས། །
དམ་ཆོས་བྱེད་ན་ཀུན་ལ་ཕན། །
མི་བྱེད་རྫུ་འཕྲུལ་ང་ཆེ་བས། ། །
ཡུལ་ཕྱོགས་ས་ཆ་གཞན་དུ་སོང་། །
སྔོན་ལ་རྫུ་འཕྲུལ་འདི་ལ་ལྟོས། །
ཞེས་གསུངས་ནས་མ་ཕམ་གཡུ་མཚོ་ཕྱག་སོར་གྱི་རྩེ་ལ་བླངས་
ནས་ཆུ་ལ་གནས་པའི་སྲོག་ཆགས་རྣམས་ལ་གནོད་པ་མེད་པར་མཛད་
བོན་ཆུང་གིས་ད་དུང་རྫུ་འཕྲུལ་འགྲན་ནོ་ཟེར་ནས་ཁོ་ཏི་སེ་ལ་
] གཟུང་འཛིན་ནི་ཡུལ་དང་ཡུལ་ཅན་གཉིས་བསྡུས་པའི་མིང་།



སྐོམ་སེལ་བདུད་རྩིའི་ཆུ་རྒྱུན། (༩)
བོན་སྐོར་དུ་སོང་། རྗེ་བཙུན་དཔོན་སློབ་ནང་སྐོར་དུ་བྱོན་པས། ཏི་
སེའི་བྱང་ཤར་སྒྲོལ་མ་ལའི་རྒྱབ་ཀྱི་ཕ་བོང་ཆེན་པོ་ཞིག་གི་སྟེང་དུ་ཕན་
ཚུན་ཐུག་པས་བོན་ཆུང་ན་རེ། ཁྱོད་རྣམས་སྐོར་བ་བྱེད་པ་ལེགས། ད་
ལན་ང་ཡི་ལུགས་སུ་འགྲོ་ཟེར་ནས་རྗེ་བཙུན་གྱི་ཕྱག་ནས་འཐེན་བྱུང་བ་
ན། རྗེ་བཙུན་གྱི་ཞལ་ནས། ང་ལམ་ལོག་ལ་ཞུགས་ནས་སྐོར་ལོག་ལ་
མི་འགྲོ། ཆོས་ལོག་མི་བྱེད། དེ་བས་ཁྱོད་རང་ངའི་ཕྱི་བཞིན་ཆོས་དང་
སྐོར་བ་ལ་ཤོག་གསུངས། བོན་པོ་དང་རྗེ་བཙུན་གཉིས་ཕར་འཐེན་
ཚུར་འཐེན་གནང་བས་ ཕ་བོང་གི་སྟེང་ན་ གཉིས་ ཀའི་ཞབས་རྗེས་
གསལ།
ཏི་སེའི་རྒྱབ་བྱང་དུ་སླེབས་ཚེ། བོན་པོ་ན་རེ། སྔོན་ཆད་ནུས་
པ་ཁྱོད་ཅུང་ཆེ་ཙམ་བྱུང་སོང་ཡང་ད་དུང་གྱད་རྩལ་འགྲན་ཟེར་ནས།
ཕ་བོང་ཆེན་པོ་ཞིག་གི་སྟེང་ཕ་བོང་གཡག་རོ་ཙམ་ཞིག་བསྐྱལ། རྗེ་
བཙུན་གྱིས་ཀྱང་བོན་ཆུང་གི་གྱད་རྡོའི་སྟེང་ཕ་བོང་དེ་ལས་ལྡབ་
གཉིས་ལྷག་ཙམ་གྱིས་ཆེ་བ་ཞིག་བསྐྱལ་བས་རྗེ་བཙུན་རྒྱལ། ཕ་བོང་དེ་
དག་དང་ཞབས་རྗེས་དེ་དག་ད་ལྟའང་མཇལ་རྒྱུ་ཡོད།
（1)གྱད་རྡོ་ནི་འདིར་ལུས་ཤུགས་ཚེ་ཆུང་འགྲན་པའི་བཀྱག་བྱའི་རྡོ་སྟེ་ཡུལ་སྐད་ལ་ལར་འགྱོག་
རྡོ་ཟེར། །



མི་ལ་རས་པ་དང༌ན་རོ་བོན་ཆུང།
ཡང་བོན་ཆུང་ན་རེ། ཁྱོད་ལན་གཉིས་རྒྱལ་ཡོད་ཀྱང་དེས་གོ་མི་
ཆོད། ད་དུང་ཡང་མུ་མཐུད་རྫུ་འཕྲུལ་འགྲན་དགོས་ཟེར་བ་ན། རྗེ་
བཙུན་གྱིས་ཉི་ཟླ་དང་རྒྱུ་སྐར་འོད་འགྲན་རུང་། གླིང་བཞིའི་མུན་པ་ཉི་
ཟླས་སེལ། ཁྱོད་དང་ང་གཉིས་རྩལ་འགྲན་རུང་། ཁྱོད་ཀྱིས་ང་ལ་མི་དོ་
བས། ཏི་སེ་ང་ལ་དབང་བ་ཡིན། འོན་ཀྱང་ཁྱོད་ཀྱི་འདོད་པ་ཙམ་
དང་། ངེད་སྒྲུབ་བརྒྱུད་ཀྱི་ཆེ་བ་ངོམ་པའི་ཆེད། རྫུ་འཕྲུལ་འགྲན་ན་
འགྲན་ཆོག་ཅེས་གསུངས།
དེ་ནས་རྗེ་བཙུན་ཏི་སེའི་ནུབ་ཕྱོགས་ལྷ་ལུང་གཉན་རིའི་བྲག་
སྐེད་པ་རྨོ་ཕུག་ཏུ་བཞུགས། བོན་ཆུང་ཆུ་ཚུར་ཁའི་རི་ལྡེབས་སྨན་ཆུ་
ནད་སེལ་གྱི་འགྲམ་དུ་ཡོད་པའི་ཕུག་པར་བསྡད། ཐོག་མར་རྗེ་བཙུན་
གྱི་ཞབས་ནུབ་རི་ནས་བོན་ཆུང་གི་ཕུག་གི་བྲག་གི་ངོས་ལ་བརྐྱངས་ཏེ་
ཞབས་རྗེས་བཞག ཁྱོད་ཀྱིས་ང་ལྟར་གྱིས་ཤིག་ཅེས་གསུངས་པས།
བོན་ཆུང་གིས་རང་གི་ཕུག་ནས་ནུབ་ཕྱོགས་རྨོ་ཕུག་ཏུ་རྐང་པ་བརྐྱངས་
ཀྱང་ཆུ་ཁ་ལས་མ་སླེབས་པས་ནམ་མཁའ་ནས་མི་མ་ཡིན་གྱི་བཞད་གད་
ཀྱི་སྒྲ་སྒྲོག་བཞིན་སླར་ཡང་རྗེ་བཙུན་རྒྱལ། །
དེ་ནས་ཡང་བོན་ཆུང་བོན་སྐོར་དང་། རྗེ་བཙུན་ནང་སྐོར་དུ་
(1)ཆེ་བ་ནི་འདིར་ཡོན་ཏན་ལ་གོ་དགོས།



སྐོམ་སེལ་བདུད་རྩིའི་ཆུ་རྒྱུན། (༩)
བྱོན་པས་ཏི་སེའི་ལྷོ་ཕྱོགས་རྫོང་ལུང་དུ་ཕན་ཚུན་ཐུག་པ་དང་ཆར་པ་
ཆེན་པོ་ཞིག་བབས། རྗེ་བཙུན་གྱིས། ངེད་གཉིས་ལ་ཆར་ཡིབ་བཟོ་
དགོས་པས་ཁྱོད་ཕུག་པའི་འགྲམ་རྩིག་པ་ལ་དགའ་འམ། ཐོག་འབུབ་
པ་ལ་དགའ་ཞེས་གསུངས་པས། བོན་པོས་ངས་འགྲམ་རྩིག་ཆོག་ཟེར་
ནས་རྡོ་རྣམས་རྫུ་འཕྲུལ་གྱིས་བཤགས་པ་ལས། རྗེ་བཙུན་གྱིས་ལྟ་
སྟངས་མཛད་པས་མ་ཐེག་པར་མིག་ཧྲིག་ཧྲིག་པོར་ལུས་པས་རྗེ་བཙུན་
རྒྱལ། དེ་ནས་རྗེ་བཙུན་གྱིས་ཐུགས་དམ་གློད་པས་ཁོས་ཀྱང་རྡོ་འགྲམ་
བསླངས། དེ་ནས་རྗེ་བཙུན་གྱིས་སྐད་ཅིག་ཙམ་དུ་རྡོ་རྣམས་རྫུ་འཕྲུལ་
གྱིས་བཤགས་ཏེ། བྱས་ན་འདི་ལྟར་བྱེད་གསུངས་ནས་ཕྱག་ཡ་གཅིག་
གིས་རྡོ་ ལེབ་ བླངས་ ཏེ་ ཕུག་ པའི་ ཐོག་ ཕུབ་ པས། དམའ་ འདུག་
གསུངས་ནས་འོག་ནས་བཏེགས་པས་སྟེང་རྡོ་ལ་དབུ་རྗེས་དང་ཕྱག་
རྗེས་གཉིས་བྱུང་། ཡང་མཐོ་འདུག་གསུངས་ཏེ་སྟེང་ནས་ཞབས་ཀྱིས་
བརྫིས་པས་ཞབས་རྗེས་བྱུང་ཞིང། རྗེ་བཙུན་རྒྱལ་བས་ཕུག་པའི་མིང་
ཡང་རྫུ་འཕྲུལ་ཕུག་ཏུ་གྲགས། །
ཡང་བོན་ཆུང་ན་རེ། ད་རང་རེ་གཉིས་ཟླ་བ་འདིའི་ཚེས་བཅོ་ལྔ་
ལ་གངས་ཏི་སེའི་རྩེ་མོར་སུ་སྔོན་ལ་སླེབས་པ་དེ་ལ་ཏི་སེ་དབང་བར་བྱེད་
དོ་ཟེར་བས། རྗེ་བཙུན་གྱིས་ཀྱང་ཞལ་གྱིས་བཞེས་སོ། །
༩12



མི་ལ་རས་པ་དང༌ན་རོ་བོན་ཆུང།
ཚེས་བཅོ་ལྔའི་ཐོ་རེངས་མཚམས་སུ་བོན་ཆུང་གཤང་འཁྲོལ་D
ཞིང་རྔ་ལ་ཞོན་ནས་ཏི་སེ་ལ་འཛེགས་སོ། ། རྗེ་བཙུན་ནི་གཟིམས་ནས་
བཞུགས་པས། བུ་སློབ་རྣམས་ཀྱིས་རྗེ་བཙུན་ལགས། ན་རོ་བོན་ཆུང་
ནི་སྔ་མོ་ནས་རྔ་ལ་ཞོན་ནས་འཕུར་ཏེ། ཏི་སིའི་སྐེད་པ་ལ་སླེབས་ཚར་
སོང་བས། རྗེ་བཙུན་ད་དུང་ཡང་གཟིམས་ནས་བཞུགས་སམ་ཞེས་
ཞུས་པས། ལྟ་སྟངས་ཤིག་མཛད་དེ་ཁྱོད་ཚོས་ལྟོས་གསུངས། བལྟས་
པས། བོན་ཆུང་གྱེན་ལ་འགྲོ་མ་ཐུབ་པར་སྐོར་བ་ལ་སོང་། དེ་ནས་ཉི་
མ་འཆར་ལ་ཉེ་བ་ན། རྗེ་བཙུན་ཆེན་པོས་ན་བཟས་གཤོག་བརྐྱངས་
མཛད་ནས་འཕུར་བྱོན་པས་སྐད་ཅིག་ཉིད་ལ་ཏི་སེའི་རྩེར་ཕེབས་པ་
དང་། ཉི་མ་ཤར་བ་དང་མཉམ་དུ་བྱུང་ངོ༌། །
བོན་ཆུང་ཡང་ཏི་སེའི་མགུལ་ནས་ཡར་སླེབས་བྱུང་བས། རྗེ་
བཙུན་གྱི་ཟིལ་མ་བཟོད་པར་ནམ་མཁའ་ནས་ལྷུང་སྟེ། འོག་གི་རྔ་ཏི་
སེའི་ལྷོ་ཕྱོགས་ནམར་རྦབ་ཏུ་ཤོར་བས། ཁོ་ཡི་ང་རྒྱལ་དང་དྲེགས་པ་
ཉམས་ཏེ། དམའ་ས་བཟུང་བའི་ངང་ནས་ད་ཁྱོད་རྫུ་འཕྲུལ་དང་ནུས་
པ་ཆེ་བ་འདུག་པས་ཏི་སེ་ཁྱེད་ལ་ཐོབ་ཟིན། ང་ལ་ཡང་གནས་འདི་
(1)གཤང་འཁྲོལ་ནི་རོལ་མོའི་བྱེ་བྲག་གཤང་དཀྲོལ་བའི་དོན།
(2)ཐོབ་ཏུ་ཤོར་བ་ནི་རི་ངོས་གཟར་མོ་ནས་མར་འདྲིལ་བའི་དོན།



སྐོམ་སེལ་བདུད་རྩིའི་ཆུ་རྒྱུན། (C)
མཐོང་ས་ཞིག་ཏུ་སྡོད་ས་ཞིག་དགོས་ཟེར་བྱུང་བས། རྗེ་བཙུན་གྱིས།
ཏི་སེའི་རྩེ་མོ་རྡོ་རྗེའི་ར་བ་ཡན་ཡེ་ཤེས་ཀྱི་ལྷ་འཁོར་ལོ་སྡོམ་པའི་བཞུགས་
གནས་ཡིན་པས་ཁྱོད་རང་བགྲོད་པའི་སྐབས་མེད་ཀྱང་། ཁྱོད་ལ་
འདོད་པ་བསྟན་པ་ཙམ་ཡིན། ཁྱོད་ནམ་མཁའ་ནས་ལྷུང་བ་དང་། རྔ་
རྦབ་ཏུ་ཤོར་བ་དེ་ཁྱོད་རང་ང་རྒྱལ་ཤིན་ཏུ་ཆེན་པོ་ཡོད་པ་དེ་གཅོག་པའི་
ཕྱིར་ངས་ཆེད་དུ་བྱས་པ་ཡིན། གནས་འདིའི་རྩེ་ལ་འགྲོ་ན་འདི་ལྟར་
འགྲོ་དགོས་ཞེས་གསུངས་ནས་མགུར་གླུ་འདི་བཞེས་སོ། །
འཛམ་གླིང་རི་རྒྱལ་ཏི་སེ་འདིར། །
བོད་ཀྱི་རྣལ་འབྱོར་རས་པ་ངས། །
བོན་པོ་ཆོས་ཀྱིས་ཕམ་བྱས་ཏེ། །
ཐུབ་བསྟན་སྒྲུབ་བརྒྱུད་ཉིན་མོར་བྱས། །
རྫུ་འཕྲུལ་གྱད་1ཀྱི་རྩལ་ལས་བྱུང་། །
གངས་དཀར་ཏི་སེ་ངར་དབང་བ། །
གནས་འདིར་དམ་ཆོས་བསྟན་པ་དར། །
དེ་རྒྱལ་བ་གོང་མའི་བཀའ་དྲིན་ཡིན། །
གསོལ་ལོ་མཆོད་དོ་ཡེ་ཤེས་ལྷ། །
(1)གྱད་ནི་སྟོབས་རྩལ་ལམ་ལུས་ཤུགས་ཀྱི་དོན།



མི་ལ་རས་པ་དང༌ན་རོ་བོན་ཆུང།
ཞེས་གསུངས་ནས་ཅི་དགར་འཕུར་བས། བོན་ཆུང་གིས་ཁྱེད་
ཀྱི་རྫུ་འཕྲུལ་དང་ནུས་པ་ནི་ངོ་མཚར་ཆེ། ང་ཡིད་ཆེས་སོང་། ང་ཡང་
གནས་འདི་མཐོང་ས་ཞིག་ཏུ་སྡོད་ས་ཞིག་ཡོད་པ་ཅི་ནས་ཀྱང་ཐུགས་
རྗེས་གཟིགས་ཟེར་བས་རྗེ་བཙུན་གྱིས། འོ་ན་ཁྱོད་རང་ཕ་གིར་སྡོད་
ཅིག་ཅེས་གསུངས་པ་དང་ཆབས་ཅིག་ཕྱག་གཡས་པས་གངས་སྦར་མོ་
གང་ ཤར་ ཕྱོགས་ ཀྱི་ རི་ སྟག་
ལའི་རྩེར་འཕངས་པས། རི་
དེའི་རྩེ་མོར་གངས་ཅུང་ཟད་
ཅིག་དུས་བཞི་གང་ལའང་མི་
༽
ཞུ་བར་གནས་པ་དང་། རི་དེ་
ལ་དུས་ད་ལྟའང་བོན་རི་ཟེར།
དེ་ནས་ཡང་ བོན་ཆུང་ན་རེ།
ངས་སྐབས་སུ་གངས་ཏི་སེ་ལ་
སྐོར་བ་བྱས་ཆོག་པ་དང་། དེ་
དུས་ང་འདི་གར་སྡོད་ས་ཞིག་ཀྱང་ཐུགས་རྗེས་གཟིགས་ཟེར་བར། རྗེ་
བཙུན་གྱིས་ཡུད་ཙམ་དགོངས་རྗེས། འོ་ན་ཁྱོད་རང་སྐོར་བ་བྱས་ཀྱང་
ཆོག དེ་དུས་འདིར་སྡོད་ཅེས་གསུངས་ནས། ཏི་སེའི་མདུན་གྱི་རི་
གཤམ་ལ་ས་ཆ་ཞིག་གནང་བ་ལས་དར་ཆེན་གྱི་སྟེང་མཆོད་རྟེན་ཁོང་
?ལྗོ



སྐོམ་སེལ་བདུད་རྩིའི་ཆུ་རྒྱུན། (༩)
གསེང་དུ་ཆགས་ནས་བོན་པོ་རྣམས་མི་རབས་བརྒྱུད་སྐོར་བ་བྱེད་ས་
ཞིག་ཆགས་པའོ། །



སློབ་དཔོན་དཔའ་བོ།།
སློབ་དཔོན་དཔའ་བོ།།
པཎ་ཆེན་བསྟན་པའི་ཉི་མ།
བདག་ཉིད་ཆེན་པོ་སློབ་དཔོན་དཔའ་བོ་ཞེས་སྲིད་པ་གསུམ་]
ན་མཚན་ཡོངས་སུ་གྲགས་པ་དེ་ཉིད་གང་དུ་འཁྲུངས་པའི་ཡུལ་ནི། ཤ་
ཀེ་ཏ་ཞེས་བྱ་བའི་ཁ་ཆེའི་ཡུལ་གྲུ་ཞིག་ཏུ་ཡབ་བྲམ་ཟེ་དགེ་འདུན་གསང་
བ་དང་
། ཡུམ་གསེར་མིག་མ་གཉིས་ཀྱི་སྲས་སུ་ངོ་མཚར་བའི་ལྟས་དུ་
མ་དང་བཅས་ཏེ་སྐུ་བལྟམས། བཙས་མ་ཐག་མཚན་མཁན་2 ལ་
བསྟན་པས། མཚན་ཤིན་ཏུ་བཟང་བར་རྟོགས་ནས་དཔལ་ཆེན་དགའ་
བ་བདུད་རྩིའི་བུམ་པ་ཅན་ཞེས་བྱ་བའི་མཚན་གསོལ། སློབ་དཔོན་
དཔའ་བོ་ཞེས་བརྗོད་པའི་རྒྱུ་མཚན་ཡང་ཡབ་ཡུམ་གྱིས་བཏགས་པའི་
མཚན་གྱི་ཟུར་གཅིག་ཡིན་པར་གྲགས། ཡི་གེ་འབྲི་ཀློག་ལ་སྦྱངས་པ་
མཛད་པས། འབྲི་ཀློག་གཉིས་ཀ་ཅིག་ཅར་དུ་ཚད་མེད་པར་མཁྱེན།
1)སྲིད་པ་གསུམ་ནི་ས་འོག ས་སྟེང་། ས་བླ་གསུམ་མོ། །
(3)མཚན་མཁན་ནི་མཚན་ལྟས་མཁན་པོའི་བསྡུས་མིང་སྟེ་ལུས་ཀྱི་མཚན་མ་དང་གཟའ་སྐར་
ལ་བརྟག་དཔྱད་བྱེད་པ་སོགས་ལ་བརྟེན་ནས་ཕྱིས་སུ་ཅི་འབྱུང་བཤད་མཁན་ལ་ཟེར།



སྐོམ་སེལ་བདུད་རྩིའི་ཆུ་རྒྱུན། (༩)
དེ་ནས་རིག་བྱེད་བཞི་ལ་སྦྱངས་པ་མཛད་པས་ཐོགས་པ་མེད་པར་
མཁྱེན་ཅིང་། རིག་བྱེད་འདོན་པའི་ཚེ་སྐད་ཀྱི་གདངས་ཤིན་ཏུ་སྙན་
པས་ན་རྟ་དབྱངས་ཞེས་དང་། ཡབ་ཡུམ་གཉིས་ལ་ཤིན་ཏུ་གུས་ཤིང་
བཀའ་བཞིན་དུ་བསྒྲུབ་པར་མཛད་པས་ཕ་ལ་ཁོལ་བས་ན་ཕ་ཁོལ་དང།
མ་ལ་ཁོལ་བས་ན་མ་ཁོལ་ཞེས་ཀྱང་གྲགས།
དེ་ནས་མུ་སྟེགས་རྟག་པར་སྨྲ་བའི་གྲུབ་མཐའ་ལ་ཞུགས་ཏེ་
སྦྱངས་པ་མཛད་པས་ལུགས་དེ་ཉིད་ཕུལ་དུ་ཕྱིན་པ་མཁྱེན། དེ་ནས་
དབང་ཕྱུག་གི་བླ་མཚོ་ཡོད་པའི་སར་ཕྱིན་ཏེ་ཁྲུས་དང་། སྔགས་ཀྱི་སྦྱོར་
བ་ལ་སོགས་པ་ཚོགས་པར་བྱས་ཏེ་དབང་ཕྱུག་གི་ཞལ་མ་མཐོང་བར་
དུ་ཕྱི་བཤོལ་མི་བྱེད་པའི་དམ་བཅའ་དང་བཅས་ཏེ་ཞག་བདུན་གྱི་རིང་
སྔགས་རྒྱུན་མི་འཆད་དུ་བཟླས་པ་ན། དབང་ཕྱུག་གིས་ཞལ་དངོས་སུ་
བསྟན་ནས་ཅི་འདོད་ཟེར་བ་ལ་ཕྱོགས་ལས་རྣམ་པར་རྒྱལ་བ་འཚལ་
ཞེས་བརྗོད་པས། མངལ་སྐྱེས་སུས་ཀྱང་ཐུབ་པར་མ་གྱུར་ཅིག ཅེས་
མཆོག་སྦྱིན་དུ་ཚངས་པ། ཁྱབ་འཇུག ལྷ་མོ་ཨུ་མ་རྣམས་དེར་བཀུག་
སྟེ་འདི་གཞན་དང་རྩོད་པ་བྱེད་པའི་ཚེ་རིམ་པ་བཞིན་དུ་ནེ་ཙོ་པཎྜི་ཏ།
ཐོད་ལེ་སྐོར་པཎྜི་ཏ། སྲིང་མོ་པཎྜི་ཏ་རྣམས་སུ་སྤྲུལ་ནས་འདིའི་གྲོགས་
1)ཚོགས་པར་བྱས་ནི་འདུས་པར་བྱས་ཞེས་པའི་དོན།
618a



སློབ་དཔོན་དཔའ་བོ།
གྱིས་ཤིག གལ་ཏེ་དེ་གསུམ་གྱིས་ཀྱང་མ་ཐུབ་ན་ང་ཉིད་སྙིང་ལ་ཞུགས་
ནས་ཕྱོགས་ལས་རྣམ་པར་རྒྱལ་བར་བྱའོ་ཞེས་ཁས་བླངས་སོ། །
དེ་ནས་ཡུལ་དེ་ན་གནས་པའི་ནང་པ་སངས་རྒྱས་པ་རྣམས་རྩོད་
པས་ཕམ་པར་བྱས། མུ་སྟེགས་པ་ནང་ཁུལ་དུའང་རྟག་པར་སྨྲ་བའི་
གྲུབ་མཐའ་འཛིན་པ་དེ་ཁོ་ན་མ་གཏོགས་གཞན་མང་པོ་ཞིག་རྩོད་
པས་ཚར་བཅད་པ་ན་མུ་སྟེགས་ཐུབ་དཀའ་ནག་པོ་ཞེས་མིང་དུ་གྲགས།
དེ་ནས་རང་གི་མ་ལ་ངས་རྒོལ་བ་དུ་མ་ཚར་བཅད་དེ་ཕྱོགས་ལས་རྣམ་
པར་རྒྱལ་བའི་གྲགས་པ་ཐོབ་བོ་ཞེས་བརྗོད་པ་ན། མ་དེ་སངས་རྒྱས་ཀྱི་
བསྟན་པ་ལ་ཤིན་ཏུ་དད་པས་སྙིང་མི་དགའ་བར་གྱུར་ཏེ། འདི་ནཱ་
ལེནྡྲར་བཏང་ན་དེའི་མཁས་པ་རྣམས་ཀྱིས་ཚར་གཅོད་པར་འགྱུར་རོ་
སྙམ་དུ་བསམས་ནས་རྗེ་བཙུན་མ་སྒྲོལ་མ་ལ་གསོལ་བ་ཡུན་རིང་དུ་
བཏབ་ནས་རྟ་དབྱངས་ལ་སྨྲས་པ། བུ་ཁྱོད་ཀྱིས་ཚར་བཅད་པའི་
སངས་རྒྱས་པ་དེ་དག་ནི་ཡུལ་མཐའ་འཁོབ་ཏུ་གནས་པའི་རྨིག་རྗེས་ཀྱི་
(1)རྟག་པར་སྨྲ་བའི་གྲུབ་མཐའ་ནི་ཕྱི་རོལ་པའི་གྲུབ་མཐའ་རྣམས་ལྟ་བའི་དབྱེ་བས་རྟག་པར་
སྨྲ་བ་དང་ཆད་པར་སྨྲ་བ་གཉིས་སུ་འདུ། ཆད་པར་སྨྲ་བ་ནི་རྒྱང་འཕེན་པ་དང་། རྟག་
པར་སྨྲ་བ་ནི་གྲངས་ཅན་པ་སོགས་བརྒྱད་ཡོད། །
(2)ནཱ་ལེནྡྲ་ནི་སྔར་རྒྱ་གར་གྱི་རྒྱལ་བྱེད་ཀྱི་ཚལ་ཞེས་པའི་སར་ཡོད་པའི་དགོན་པ་གྲགས་ཅན་
دوله



སྐོམ་སེལ་བདུད་རྩིའི་ཆུ་རྒྱུན།
(༩)
ཆུ་ལྟ་བུ་དང་
། ནཱ་ལེནྡྲའི་སངས་རྒྱས་པ་རྣམས་ནི་རྒྱ་མཚོ་ཆེན་པོ་དང་
འདྲ་བས། ཁྱོད་ཀྱིས་དེའི་མཁས་པ་རྣམས་དང་རྩོད་པ་བྱས་པས་ཕམ་
པར་བྱེད་ནུས་ན་ཕྱོགས་ལས་རྣམ་པར་རྒྱལ་བའི་གྲགས་པ་འཐོབ་པར་
འགྱུར་རོ། །
རྟ་དབྱངས་དབང་ཕྱུག་གི་མཆོག་སྦྱིན་པའི་ང་རྒྱལ་གྱི་དབང་
གིས་ནཱ་ལེནྡྲར་ཕྱིན་ཏེ། དེའི་མཁས་པ་རྣམས་ལ། ད་ཁྱེད་རྣམས་དང་
རྩོད་པ་བྱས་ལ། ཁྱེད་རྣམས་རྒྱལ་ན་ང་གངྒཱ་] ལ་ལྕེབ་ཏུ་འགྲོ། ང་རྒྱལ་
ན་ཁྱེད་རྣམས་ངའི་གྲུབ་མཐའ་ལ་འཇུག་དགོས། དེའི་དཔང་པོ་རྒྱལ་
པོ་ལ་འཆོལ་བ་ཡིན་པས་དུས་ཐོབ་ཅིག་ཅེས་བསྒྲགས་པས། དགེ་
འདུན་རྣམས་བགྲོས་ ཏེ། འདིས་རྒྱ་གར་ནུབ་ཕྱོགས་ཀྱི་ནང་པ་
སངས་རྒྱས་པ་རྣམས་ཀྱང་ཕམ་པར་བྱས་འདུག་པས། འོ་ཅག་གིས་མི་
ཐུབ་པས་ཀླུ་སྒྲུབ་ཡབ་སྲས་གང་རིགས་ཤིག་གདན་དྲངས་པ་དྲག
འོན་ཀྱང་ཀླུ་སྒྲུབ་བཞུགས་པའི་གནས་ལྷོ་ཕྱོགས་དཔལ་གྱི་རི་ནི་ཐག་
[གངྒཱ་ནི་ཆུ་བོ་ཆེན་པོ་ཞིག་སྟེ་འདིའི་མགོ་ཁུངས་ནི་ཁ་འབབ་བཞིའི་ཡ་གྱལ་གླང་ཆེན་ཁ་
འབབ་ཡིན།
(2)དུས་ཐོབ་ནི་ཉི་མའམ་དུས་ཚོད་གཏན་འཁེལ་བྱོས་ཞེས་པའི་དོན། །
3བགྲོས་ནི་འདིར་གྲོས་བྱས་པའི་དོན།
4)ཀླུ་སྒྲུབ་ཡབ་སྲས་ནི་སློབ་དཔོན་ཀླུ་སྒྲུབ་དང་ཁོང་གི་སློབ་མ་འཕགས་པ་ལྷ་གཉིས་ལ་གོ།



སློབ་དཔོན་དཔའ་བོ།
ཤིན་ཏུ་རིང་བས་དུས་ལ་མི་སླེབས། ཞེས་ཐམས་ཅད་ཡིད་ཁོང་དུ་ཆུད་
པ་ན། པཎྜི་ཏ་ཞིག་གི་མནལ་ལམ་དུ་ནག་པོ་ཆེན་པོ་ལ་གསོལ་བ་
བཏབ་ན། དེས་ཀླུ་སྒྲུབ་ཡབ་སྲས་ཀྱི་དྲུང་དུ་འཕྲིན་སྐྱོལ། ཞེས་ལུང་
བསྟན་བྱུང་བ་ལྟར། མཆོད་གཏོར་རྒྱས་པར་བཤམས་ཏེ་ཞུ་འབུལ་གྱི་
འཕྲིན་ཡིག ཤིན་ཏུ་ཁུར་དཀའི་ཁུར་གྱིས་ལུས་དུབ། ཁྱུ་མཆོག་རྣམས་
ནི་ཁྱོད་ལ་གསོལ་འདེབས་ན། ཞེས་སོགས་བྲིས་ཏེ་གཏོར་མའི་སྟེང་དུ་
བཞག་ནས་འཕྲིན་ལས་དྲག་ཏུ་བཅོལ་བས། མགོན་པོའི་རྡོ་སྐུའི་
ཐུགས་ཀ་ནས་བྱ་རོག་ཅིག་བྱུང་སྟེ་འཕྲིན་ཡིག་མཆུས་བླངས་ནས་ཀླུ་
སྒྲུབ་ཡབ་སྲས་ལ་ཕུལ་བས། སློབ་དཔོན་གྱིས་གཟིགས་ནས་ནཱ་ལེནྡྲར་
རྟ་དབྱངས་ཀྱི་རྩོད་པ་བྱུང་འདུག་པས། དེ་ལྡོག་ཏུ་འགྲོ་གསུངས་པས།
འཕགས་པ་ལྷས། སློབ་དཔོན་འབྱོན་མི་དགོས་ཀྱི་དེ་བདག་གིས་
འདུལ་བར་ནུས་ཞུས་པས། རྟ་དབྱངས་ཐུབ་མི་ཐུབ་བལྟའོ་ཞེས་ཡབ་
སྲས་གཉིས་རེས་མོས་ཀྱིས་ཕྱི་ནང་གི་གྲུབ་མཐའ་བཟུང་སྟེ་རྩོད་པ་
མཛད་པས། ནང་པའི་ཕྱོགས་སུས་ཟིན་པ་དེ་ཉིད་རྒྱལ་བས་རྟེན་
འབྲེལ་ལེགས་པར་འགྲིག
དེ་ནས་སློབ་དཔོན་འཕགས་པ་ལྷས་ཀླུ་སྒྲུབ་ཀྱི་ཞལ་གདམས་
1.ནག་པོ་ཆེན་པོ་ནི་མགོན་པོ་ནག་པོའི་རིགས།



སྐོམ་སེལ་བདུད་རྩིའི་ཆུ་རྒྱུན། (༩)
དང་བཅས་ཏེ་རྫུ་འཕྲུལ་གྱིས་བྱོན། ལམ་བར་དུ་མུ་སྟེགས་ཀྱི་རིགས་ཀྱི་
མཁའ་འགྲོ་མ་ཞིག་གི་དངོས་གྲུབ་ཀྱི་དོན་དུ་དགེ་སློང་མཁས་པའི་མིག་
དགོས་ཟེར་བ་ལ་སྤྱན་ཡ་གཅིག་སྦྱིན་པར་བཏང་བས་ས་གཡོས་པ་ལ་
སོགས་པའི་རྟགས་ཁྱད་པར་ཅན་དུ་མ་བྱུང་། དེའི་ཚེ་རྟ་དབྱངས་ནཱ་
ལེནྡྲར་རྩོད་པའི་ཕྱིར་སླེབས་པ་དང་། དེའི་རྩོད་པ་ལྡོག་པའི་ཕྱིར་དུ་ལྷོ་
ཕྱོགས་ནས་ཀླུ་སྒྲུབ་ཡབ་སྲས་གང་རིགས་ཤིག་བྱོན་ཞེས་པའི་སྒྲ་ཕྱོགས་
ཀུན་ཏུ་གྲགས་པ་ན་ཕྱི་ནང་གི་པཎྜི་ཏ་མཐའ་ཡས་པ་ཞིག་འདུས། སློབ་
དཔོན་དེར་ཕེབས་པ་ན་མུ་སྟེགས་རྟ་དབྱངས་ཀྱིས་ཕྱི་མི་ནང་ལ་མི་
གཏོང། ནང་མི་ཕྱི་ལ་མི་གཏོང་ཟེར་ནས་སྒོ་ཉལ་བྱས་ཏེ་ནང་རེ་བཞིན་
དགེ་འདུན་རྣམས་ཚོགས་པའི་གམ་དུ་འོངས་ནས་དབྱུག་གུས་གྲངས་ཀ་
འདྲེན་པར་བྱེད་པའི་ཚེ། སློབ་དཔོན་དེར་ཕེབས་ཏེ་གྲལ་གྱི་དཀྱིལ་སྨད་
ཙམ་དུ་བཞུགས་པ་ན། རྟ་དབྱངས་ ཀྱིས་ སྔར་བཞིན་དབྱུག་གུས་
བགྲངས་པས་གྲངས་གཅིག་ལྷག་པ་ན། སྔོན་མེད་པའི་མགོ་འདུམ་
གཅིག་ག་ན་ཡོད་ཟེར་བ་ལ། མགོ་ འདུམ་ སྒོའི་སྟེང་ན་ཡོད་ཅེས་
གསུངས་པས་རྩོད་པ་བྱེད་པར་ཤེས་ནས་དུས་བཏབ་སྟེ། རྒོལ་བའི་
དཀྱིལ་འཁོར་བཤམས།
མགོ་འདུམ་ནི་མགོ་རུལ་ཞེས་པ་སྟེ་མགོ་ན་སྐྲ་མེད་པའི་དོན་ཡིན།



སློབ་དཔོན་དཔའ་བོ།
སློབ་དཔོན་གྱིས་མུ་སྟེགས་ཀྱི་རྩོད་པ་ལྡོག་པའི་ཆ་རྐྱེན་དུ་བྱི་ལ་
དང༌། དགེ་བསྙེན་ངོ་ཚ་མེད་པ་དང་། མར་ནག་བུམ་པ་གང་དང་
བཅས་པ་སྟ་གོན་མཛད། མུ་སྟེགས་ཀྱི་ཁྲིའི་སྟེང་དུ་སྐྲ་རྙིང་དང་། བྱི་
ལའི་བྲུན་༧ ལ་སོགས་པ་མི་གཙང་བའི་རྫས་ཀྱི་ཐུམ་བུ་བཞག ནང་
པར་རྩོད་པ་བྱེད་པའི་ཚེ་རྟ་དབྱངས་ན་རེ། མིག་གཅིག་ལས་མེད་པ་
ཁྱོད་ངེད་ཀྱི་རྩོད་ཟླར་མི་འོང་ཟེར་བ་ལ། སློབ་དཔོན་གྱིས། གྲོགས་
མིག་གསུམ་ལྡན་ཡང་དེ་ཉིད་མཐོང་བ་མེད། ཅེས་སོགས་གསུངས་
པས། རྟ་དབྱངས་ན་རེ། ཁྱོད་ངའི་རྩོད་ཟླར་མི་འོས་པས་སྲིང་མོ་པཎྜི་
ཏ། ནེ་ཙོ་པཎྜི་ཏ། ཐོད་ལེ་སྐོར་པཎྜི་ཏ་རྣམས་དང་རྩོད་པ་གྱིས་ཞེས་
ཟེར་བའི་ཚེ། སློབ་དཔོན་གྱིས་དགེ་བསྙེན་ངོ་ཚ་མེད་པ། བྱི་ལ། བུམ་
པའི་ནང་གི་མར་ནག་བཅས་སོ་སོའི་གཉེན་པོའི་སྒོ་ནས་རྩོད་མི་ནུས་
པར་མཛད་པ་ན། རྟ་དབྱངས་རང་ཉིད་དབང་ཕྱུག་གི་མཆོག་སྦྱིན་
པའི་རློམ་སེམས་ཀྱིས་སློབ་དཔོན་དང་ལྷན་ཅིག་ཏུ་རང་བཞིན་ཡོད་མེད་
དང་། ལས་རྒྱུ་འབྲས་སོགས་ལས་བརྩམས་ཏེ་རྩོད་པ་ལ་ཞུགས་པ་ན།
རྩོད་གཞི་ཤིན་ཏུ་ཕྲ་བས་རིང་པོ་ཞིག་ལ་རྒྱལ་ཕམ་ཤན་འབྱེད་དཀའ་
སྟ་གོན་ནི་གྲ་སྒྲིག་གི་དོན། །
(2)བྲུན་ནི་རྟུག་པ་སྟེ་སྐྱུག་པ།
ཉ3



སྐོམ་སེལ་བདུད་རྩིའི་ཆུ་རྒྱུན། (༩)
ཡང་། རྟ་དབྱངས་རང་ཉིད་རྒྱལ་བའི་ལན་མ་ཐེབས་པས་རིགས་པ་
ཕམ་] སྟེ། རྫུ་འཕྲུལ་འགྲན་ཟེར་ནས་བརྒྱ་བྱིན་མིག་སྟོང་ལྡན་པར་
སྤྲུལ་པ་ལ། སློབ་དཔོན་གྱིས། ཕྱག་སྟོང་སྤྱན་སྟོང་དུ་སྤྲུལ་ནས་ཟིལ་
གྱིས་མནན། རྟ་དབྱངས་ཀྱིས་ཁ་ནས་མེ་ཕྱུང་བ་སློབ་དཔོན་གྱིས་
ཞབས་མཐིལ་ནས་ཆུ་ཕྱུང་སྟེ་བསད། རྟ་དབྱངས་རྩོད་པ་དང་ནུས་པ་
རྫུ་འཕྲུལ་ཐམས་ཅད་ཕམ་པ་ན་ཤིན་ཏུ་ངོ་ཚ་བར་གྱུར་ཅིང། དབང་
ཕྱུག་སྙིང་ལ་ཞུགས་ཏེ་བྱིན་གྱིས་བརླབས་པར་ཁས་བླངས་ན་ཡང་ཁྲིའི་
སྟེང་གི་མི་གཙང་བའི་རྫས་ལ་བརྟེན་ནས་འཁོར་མ་ནུས་པས་ལྷས་ང་
མང་པོའི་ནང་དུ་བསླུས་སོ་ཞེས་སྨྲེ་སྔགས་བཏོན་ནས། ད་ནི་ཚངས་
པའི་འཇིག་རྟེན་དུ་འབྲོ་བར་བྱའོ་སྙམ་དུ་ནམ་མཁར་འཕུར་བ་ན།
སློབ་དཔོན་གྱིས་ཀྱང་ཕྱི་བཞིན་དེད་པས་ནམ་མཁའི་དབྱིངས་མཐོན་
པོར་སླེབས་པ་ན་ཟིན་ཏེ། ད་ཁྱོད་དེ་ནས་ཡར་ཕྱིན་ན་རླུང་སྤུ་གཅོད་
ཀྱིས་ཁྱོད་ཀྱི་ལུས་དུམ་བུར་བྱེད་དོ། །ཞེས་གསུངས་པས། དེ་ཡན་དུ་
འགྲོ་མ་ནུས་པས། དེ་ནས་སློབ་དཔོན་གྱིས་ནཱ་ལེནྡྲར་ཁྲིད་ནས་སྐྲ་
བྲེགས་ཤིག་ཅེས་བསྒོ་ཡང་། འབྲེག་ཏུ་མ་ཉན་པ་ན་གཙུག་ལག་ཁང་
(1)རིགས་པ་ཕམ་ནི་འདིར་ཡིན་ལུགས་ཀྱི་རྒྱུ་མཚན་བཤད་ཀྱི་མེད་པར་གྱུར་པའི་དོན།
(2ལྷས་ང་མང་པོའི་ནང་དུ་བསླུས་སོ་ཞེས་པ་ནི་ལྷ་དབང་ཕྱུག་གིས་ང་མི་མང་པོའི་ནང་ནས་
མགོ་བསྐོར་བཏང་ངོ་ཞེས་པའི་དོན།



སློབ་དཔོན་དཔའ་བོ།
ཞིག་ཏུ་བཅུག་པས། རྟ་དབྱངས་ཤིན་ཏུ་སྐྱོ་བར་གྱུར་ནས། གླེགས་
བམ་རྣམས་ཞལ་ཕྱེ་སྟེ་བལྟས་པས་མུ་སྟེགས་རང་གཞུང་གི་གྲུབ་མཐའི་
ཁས་བླངས་འཛིན་ཚུལ་གཏན་ནས་མ་འཕྱུགས་ཀྱང་སློབ་དཔོན་གྱིས་
ལན་དུ་མར་ཕམ་པར་མཛད་པ་ནི་མུ་སྟེགས་རང་གི་གྲུབ་མཐའི་ཕུགས་
རུལ་བའི་རྟགས་ཡིན་པར་ཤེས་ཤིང་། ནང་པའི་བསྟན་པ་ལ་སྙིང་ཐག་
པ་ནས་ཡིད་ཆེས་ཏེ་སློབ་དཔོན་ལ་བདག་རབ་ཏུ་འབྱུང་དུ་གསོལ་ཞེས་
གསོལ་བ་བཏབ་པས། སློབ་དཔོན་ཨརྱ་དེ་ཝས། མགོན་པོ་ཀླུ་སྒྲུབ་ཀྱི་
དྲུང་དུ་ཁྲིད་དེ་རབ་ཏུ་བྱུང་ཞིང་བསྙེན་པར་རྫོགས་ཏེ་སྡེ་སྣོད་གསུམ་
དང་རྒྱུད་སྡེ་བཞིས་བསྡུས་པའི་མན་ངག་ཐམས་ཅད་རྫོགས་པར་
གནང་བས་ཐུབ་བསྟན་ཡོངས་རྫོགས་ལ་མཁས་པར་གྱུར་ཏེ་ཀླུ་སྒྲུབ་ཡབ་
སྲས་ཀྱི་མན་ངག་འཛིན་པའི་ཁྱུ་མཆོག་དཔའ་བོ་ཞེས་ས་གསུམ་དུ་
གྲགས་པར་གྱུར་ཏོ། ། །
རྒྱུད་སྡེ་བཞི་ནི་བྱ་རྒྱུད། སྤྱོད་རྒྱུད། རྣལ་འབྱོར་རྒྱུད། རྣལ་འབྱོར་བླ་མེད་ཀྱི་རྒྱུད་དེ་
སྔགས་རྒྱུད་སྡེ་བཞིའོ། །



སྐོམ་སེལ་བདུད་རྩིའི་ཆུ་རྒྱུན། (༩)
བུ་ཆུང་པདྨ་རྡོ་རྗེ།
དགེ་བདེ་ནུབ་རྡོ་རྗེ་དགྲ་འདུལ།
རྒྱལ་དབང་དགེ་འདུན་གྲུབ་པ་ནི་རབ་བྱུང་བདུན་པའི་ལྕགས་
ལུག་ལོ་སྟེ་སྤྱི་ལོ་༡༣༩ ༡པར་སྲང་གུར་མེ་ཞེས་པའི་འབྲོག་ཁྱིམ་ཞིག་
ཏུ་ཡབ་མགོན་པོ་རྡོ་རྗེ་དང་ཡུམ་ཇོ་མོ་རྣམ་སྐྱིད་གཉིས་ཀྱི་སྲས་སུ་སྐུ་
འཁྲུངས་ཤིང་མཚན་ལ་པདྨ་རྡོ་རྗེ་གསོལ། སྤུན་མཆེད་ལྔ་ཡོད་པའི་
ནང་ནས་སྲས་གསུམ་པ་ཡིན།
ཁོང་གི་འཁྲུངས་ཡུལ་དངོས་ནི་གུར་མེའི་སྡེ་ནས་ལུང་པའི་ཕུ་ལ་
སྤྱི་ལེ་བཞི་བཅུ་ལྷག་ཙམ་ཕྱིན་པའི་ས་ན་རྡོ་གསུམ་བྱ་བའི་འབྲོག་ས་ཞིག་
ཡོད་པ་དེ་ཡིན། འབྲོག་ས་དེ་ནི་རི་ཞོལ་ཞིག་ཏུ་ཆགས་ཡོད་ཅིང་།
མདུན་ན་ཡངས་ཤིང་རྒྱ་ཆེ་བའི་ནེའུ་གསིང་ནེ་ཙོའི་གཤོག་པ་འབུམ་
ཕྲག་བཀྲམ་པ་ལྟ་བུ་ཡོད་ལ། མཚེར་ས་༧ནས་མི་རིང་བར་སྐུ་ཆུ་གཙང་
པོ་ཟེར་བའི་གཙང་ཆབ་སྔོན་མོ་གཡུ་འབྲུག་ས་ལ་བབས་པ་ལྟ་བུ་ཞིག་
(1)བོད་ལྗོངས་གཞིས་རྩེ་ས་ཁུལ་གམ་པ་རྫོང་གུར་མེ་ཞང་།
(2)མཚེར་ས་ནི་འབྲོག་པའི་སྦྲ་གུར་ཕུབ་ནས་སྡོད་སའི་མིང་།



བུ་ཆུང༌པདྨ་རྡོ་རྗེ།
རྒྱུག་ཅིང་། གཡོན་ན་གཡའ་རི་དང་སྤང་རི་རྩེ་མོ་གངས་ཀྱིས་བརྒྱན་པ་
རྣམས་ན་སྔོ་སྨན་ཨ་བྷི་ཁ་སོགས་སྐྱེས་ཡོད་ལ། རི་དྭགས་སྣ་ཚོགས་རང་
བཞིན་གྱིས་བག་ཕབ་ཏུ་གནས་པས་སྣོད་བཅུད་ཀྱི་བཀོད་པ་རི་མོ་བས་
པིར་གྱིས་བྲིས་པ་ལྟར་ཡོད་པ་རེད། །
ཁོང་སྐུ་འཁྲུངས་པའི་མཚན་མོར་འབྲོག་ཁྱིམ་དུ་རྐུན་ཇག་བྱུང་
བས། ཁོང་གི་ཁྱིམ་མི་རྣམས་དེ་གར་སྡོད་མ་ཕོད་པར་རི་བྱོལ་དུ་ཕྱིན།
སྐབས་དེར་ཡུམ་གྱི་མངལ་མཐོན་པོ་ཡིན་ཡང་མི་འབྲོས་ཐབས་མེད་
བྱུང་། མཚན་མོ་དེར་ཁྱིམ་མི་རྣམས་རི་སྟེང་གི་རྫ་སྲུབས་ཤིག་ཏུ་བསྡད་
ཅིང་། ནུབ་དེར་མ་ལ་མངལ་བཙས་པ་བྱུང་ཡང་གྲོད་ཐུམ་ཞིག་ལས་ཕྲུ་
གུ་དམར་རྗེན་ལྟ་བུ་ནི་ཡེ་ནས་མེད་པས་རྫ་སྲུབས་དེ་གར་དབྱུགས།
ནངས་པར་ཁྱིམ་མི་རྣམས་རི་ལས་བབས་པ་ན། སྦྲ་གུར་བཅོམ་
ནས་ཡིད་སྐྱོ་དགོས་པ་ཞིག་ཆགས་ཡོད། འོན་ཀྱང་ཤུལ་བཞག་གི་ཅ་
དངོས་རྣམས་སྒྲིག་གཤོམ་གང་ཡོང་བྱས་ཚར་རྗེས་ཤར་རི་ནས་ཉི་མ་
ཤར་བྱུང་། སྐབས་དེར་ཕ་རྒན་གྱི་བསམ་པར་མདང་ནུབ་ཀྱི་དེ་ཅི་འདྲ་
ཞིག་ཡིན་ནམ་བསམས་ཏེ་བློ་མ་བདེ་བ་ཞིག་བྱུང་བས་རྫ་སྲུབས་སུ་ལྟ་
བར་ཕྱིན།
ཁོ་པ་རྫ་སྲུབས་ཀྱི་མདུན་དུ་མ་སླེབས་ཙམ་ནས་ཕོ་རོག་ཅིག་
གིས་ཨོའོ་ཨོའོ་ཞེས་སྐད་རྒྱག་པ་ཐོས་པས། ད་ཕལ་ཆེར་བྱ་རོག་གིས་



སྐོམ་སེལ་བདུད་རྩིའི་ཆུ་རྒྱུན། (༩)
གཏོར་ཟིན་པ་རེད་བསམས། འོན་ཀྱང་མུ་མཐུད་དུ་ ཕྱིན་པས་རྫ་
སྲུབས་དེ་གར་བྱ་ངང་པ་ཞིག་ཀྱང་ཡོད་པ་མཐོང་བས་ཡ་མཚན་པར་
གྱུར། ཉེ་བར་འབྱོར་དུས་ངང་པ་དང་ཕོ་རོག་གཉིས་ཀ་འཕུར་ཞིང་
ངང་པའི་གཤོག་འོག་ན་ཁྱེའུ་ཞིག་ཡོད་པ་མཐོང་བས་ན། དེ་བས་ངོ་
མཚར་དང་དགའ་སྤྲོ་ཚད་མེད་ཅིག་བྱུང་། ངང་པ་དེ་ནི་འཕགས་པ་
སྤྱན་རས་གཟིགས་ཀྱི་རྣམ་སྤྲུལ་དང་ཕོ་རོག་དེ་ནི་མགོན་པོ་གུར་གྱི་སྤྲུལ་
པར་གྲགས་ཤིང་། བྱ་རོག་གིས་གྲོད་ཐུམ་བཤགས་པས་ཁྱེའུ་བཙས་
ཤིང་ངང་པས་གཤོག་འོག་ཏུ་བཅུག་ནས་བསྲུངས་པ་ཡིན་ཞེས་ཟེར།
དེ་ནས་ཡབ་ཀྱིས་ཁྱེའུ་པང་དུ་བཞེས་ནས་མར་ཕེབས་པ་ན་ཁྱིམ་
མི་རྣམས་ཀྱི་དགྲ་བགེགས་བྱུང་བའི་སྐྱོ་སྣང་ཡང་ཁྱེའུ་ངོ་མཚར་ཅན་
ཞིག་འཁྲུངས་པའི་དགའ་སྤྲོས་སངས་པར་བྱས་སོ། ། རྫ་སྲུབས་དེར་རྫ་
ངང་སྐྱེས་ཞེས་ད་ལྟའང་འབོད་སྲོལ་འདུག་པའི་རྒྱུ་མཚན་ཡང་དེ་ཡིན་
ཟེར། དམ་པ་གང་ཉིད་སྐུ་འཁྲུངས་རྗེས་ཁྱིམ་ཚང་དེར་གུད་ཆག་ཆེན་
པོ་བྱུང་ནས་ཁྱིམ་རྒྱུད་དེ་འཕྲལ་སྟོང་པར་གྱུར་པས། རྗེ་ངང་སྐྱེས་ཀྱི་
མདུན་དུ་ཐང་ཞིག་ཡོད་པར་སྐྱེས་སྟོང་ཞེས་འབོད་སྲོལ་འདུག་པ་ཡང་
སྐུ་ཉིད་འཁྲུངས་པ་དང་ཁྱིམ་གཞིས་སྟོང་པའི་དོན་ཡིན། །
ཁོང་ཆུང་ངུའི་དུས་ནས་ཁྱིམ་གྱི་སྐྱིད་སྡུག་ཞན་པས་ཕྱུགས་རྫི་
གནང་དགོས་ བྱུང་ཞིང་། ཁོང་རང་ ཉིད་ནི་བྱིས་པའི་རྩེད་འཇོར་
༤ 28a



བུ་ཆུང༌པདྨ་རྡོ་རྗེ།
གཡེངས་པའི་ཚུལ་ལྟ་བུ་མཛད་ནའང་ར་ལུག་རྣམས་རང་བཞིན་གྱིས་
ཟས་ཁར་འགྲོ་བ་ལས་གཅན་གཟན་གྱི་གནོད་པ་སོགས་ཡེ་ནས་མ་བྱུང་
བའི་ངོ་མཚར་ཆེན་པོ་ཡོད་སྐད། གཞན་ཡང་ད་དུང་ཕྱུགས་འཚོ་བའི་
སྐབས་ངག་ནས་དཔེ་ཀློག་གི་ཚུལ་ལྟ་བུ་མང་པོར་བརྗོད་ཅིང་། སྐབས་
འགར་འདི་བཀྲ་ཤིས་ལྷུན་པོ་ཡིན། འདི་དག་ནི་སྒྲོལ་མ་ཉེར་གཅིག་
ཡིན་སོགས་གསུངས་ནས་ཕྱག་མཆོད་བྱེད་པའི་ཚུལ་མཛད་དེ་རྡོ་དཀར་
གོང་གི་ཕུང་པོ་བརྩིགས།
དེ་ནས་ཡང་ཁ་སྟོད་》ལུ་གུ་ཤོ་བ་ཟེར་བའི་ཁྱིམ་ཚང་ཞིག་ཡོད་པ་
དེའི་ཕྱུགས་རྫི་གནང་མྱོང་ཞིང་། དེར་ཡང་འཇིག་རྟེན་ཕལ་པའི་ཚུལ་
ལས་འདས་པའི་ངོ་མཚར་བརྟུལ་ཞུགས་སྣ་ཚོགས་ཡོད་སྐད། ཕྱུགས་
རང་བཞིན་གྱིས་རི་སྟེང་དུ་ཟས་ཁར་འགྲོ་བ་དང་དགོང་མོ་མཚེར་སར་
ལོག་འོང་བ་ལས་བོར་བརླག་གཏོར་སྐྱོན་གང་ཡང་མི་ཡོང་བའི་ངོ་
མཚར་ཆེན་པོ་ཡོད་ལ། ཕྱིས་སུ་ ཁྱིམ་འདི་ལོངས་སྤྱོད་མངའ་ ཐང་
འགྲན་ཟླ་བྲལ་བ་ཞིག་ཆགས་ནས་གཙང་ཕྱོགས་སུ་གྲགས་པ་ཆེན་པོ་
ཡོད་ཅེས་ཟེར།
པདྨ་རྡོ་རྗེ་རང་ལོ་བཅུ་བཞིར་སོན་སྐབས་ཡུམ་གྱིས་ཁོ་པ་སྣར་
(1)ཁ་སྟོད་ནི་གཞིས་རྩེ་རྫོང་ཁོངས་ཀྱི་ས་མིང་ཞིག་



སྐོམ་སེལ་བདུད་རྩིའི་ཆུ་རྒྱུན།
(༩)
ཐང་ཆོས་སྡེར་མཆོད་མཇལ་དུ་ཐེངས་ཤིག་ཁྲིད་པ་ཡིན། ཁོང་ནི་ལུས་
ལ་སློག་པ་རྙིང་རལ་ཞིག་གྱོན་ཅིང་དེའི་སྐེ་རགས་ཀྱང་རྩ་དྲེས་མའི་ཐག་
པ་ཧྲུལ་པོ་ཞིག་གིས་བྱས་ཡོད། ཐོན་ཁར་ཡུམ་གྱིས་ཁོ་པའི་ཨམ་ཕྲག་
ནང་ཡོས་ལེགས་པ་ཞིག་དང་སྐུའི་རྩེད་ཆས་ཨ་ཅུག་[བཞི་ཡོད་པ་
དེའང་མཉམ་དུ་བླུགས་ནས་ཕྱིན། །
སྣར་ཐང་དུ་སླེབས་རྗེས་ལྷ་ཁང་དང་ནང་རྟེན་རྣམས་ལེགས་
པར་མཇལ་བཞིན་པའི་སྐབས་གློ་བུར་དུ་དྲེས་མའི་སྐེ་རགས་ཆད་ནས་
ཡོས་དང་ཨ་ཅུག་ཞལ་ལའི་སྟེང་དུ་ཐོར་ཅིང་། ཡོས་ཁྲ་ཆིལ་ལིར་ཐོར་
བའི་མཐའ་བཞིན་སློ་མོར་དེ་དག་རྟ་བཞི་ཁྱུ་ལངས་ནས་ཡོད། མ་བུ་
གཉིས་ནི་རེ་ཞིག་ཅི་བྱ་གཏོལ་མེད་དུ་ལུས་སྐབས། ལྷ་ཁང་དེ་གའི་སྐུ་
གཉེར་གྱིས་བཀའ་བཀྱོན་ཕྱག་འཇུག་ཡེ་ནས་མེད་པར་ད་དུང་རྟེན་
འབྲེལ་ཤིན་ཏུ་བཟང་བར་བྱུང་། བུ་ཁྱོད་ལ་མ་འོངས་པར་དགོན་པ་
ཡོས་གས་པ་ལྟར་མཛེས་པོ་ཞིག་ལ་གྲྭ་ཚང་ཆེན་པོ་རྟ་འདྲ་བ་བཞི་ཡོང་
ཞེས་མ་འོངས་སྔོན་གཟིགས་ཀྱི་ལུང་བསྟན་ནས་པདྨ་རྡོ་རྗེར་ཐུགས་
མཉེས་པོ་མཛད། ད་ལྟ་བཀྲ་ཤིས་ལྷུན་པོར་གྲྭ་ཚང་ཆེན་པོ་བཞི་ཡོད་པ་
(1)ཨེ་ཅུག་ནི་ཡུལ་སྐད་དུ་སློ་མོར་དང་ཐེ་གེ་སོགས་འབོད་ཚུལ་མི་འདྲ་བ་ཡོད།
(2)ཞལ་ལ་ནི་ཁང་པའི་ནང་གི་མཐིལ་འཇམ་པོར་བྱུགས་ཡོད་པའི་མིང་སྟེ་ཞལ་བའམ་སྐྱང་
ནུལ་ཡང་ཟེར།



བུ་ཆུང་པདྨ་རྡོ་རྗེ།
དེ་ཡིན་ཟེར། སྐབས་དེའི་སྐུ་གཉེར་དེ་ཡང་སྣར་ཐང་མཁན་རབས་
བཅུ་བཞི་པ་ཆོས་རྗེ་གྲུབ་པ་ཤེས་རབ་ཡིན་ཞིང་། ཁོང་གི་དྲུང་ནས་དགེ་
བསྙེན་གྱི་སྡོམ་པ་མནོས་ཏེ་གྲྭ་སར་བཞུགས་སོ། ། དགུང་ལོ་བཅོ་ལྔ་
པར་གྲུབ་པ་ཤེས་རབ་ཀྱིས་མཁན་པོ་མཛད་དེ་དགེ་ཚུལ་གྱི་སྡོམ་པ་ཡང་
དག་པར་མནོས། མཚན་དགེ་འདུན་གྲུབ་པ་དཔལ་ཞེས་ གསོལ།
སྣར་ཐང་དུ་ལོ་བཅུ་གཅིག་ལ་སློབ་གཉེར་བྱས་པས་རིག་པའི་གནས་
ཐམས་ཅད་ལ་མཁས་པར་གྱུར། །
དགུང་ལོ་ཉི་ཤུ་རྩ་ལྔར་དབུས་སུ་ཕེབས་ཤིང་རྗེ་ཙོང་ཁ་པ་དང་
མཇལ་ནས་མདོ་སྔགས་ཀྱི་ཆོས་མང་དུ་གསན། ༡༤༤༧ ལོར་བཀྲ་ཤིས་
ལྷུན་པོའི་དགོན་པ་གསར་བཞེངས་མཛད་ཅིང་། ཏཱ་ལའི་བླ་མ་སྐུ་ཕྲེང་
གསུམ་པ་བསོད་ནམས་རྒྱ་མཚོའི་སྐུ་དུས་ནས་ཁོང་ཏཱ་ལའི་བླ་མ་སྐུ་ཕྲེང་
དང་པོར་བརྩི་སྲོལ་བྱུང་། རབ་བྱུང་བརྒྱད་པའི་ཤིང་རྟ་སྤྱི་ལོ་༡༤༧༤པ་
དགུང་གྲངས་བརྒྱད་ཅུ་གྱ་ལྔའི་ཐོག་བཀྲ་ཤིས་ལྷུན་པོར་ཞི་བར་གཤེགས།
(1)མནོས་པ་ནི་བླངས་པའམ་ཞུས་པའི་དོན་ཏེ་དབང་ལུང་མནོས་ལྟ་བུ།



སྐོམ་སེལ་བདུད་རྩིའི་ཆུ་རྒྱུན།
༩)
ཁྲེལ་ཡོད་པར་གདམས་པ།)
འཇུ་མི་ཕམ་འཇམ་དབྱངས་རྣམ་རྒྱལ་རྒྱ་མཚོ།
ཁྲེལ་ཡོད་ཅེས་བྱ་གང་ཞེ་ན། །
མ་རབས་ངན་པའི་བྱ་བ་ལ། །
ཤིན་ཏུ་སྐྱོ་ཞིང་སུན་པ་སྟེ། །
འདི་ནི་ལུགས་གཉིས་གོས་བཟང་ཡིན། །
ཇི་ལྟར་སྐྱེ་བོའི་མདུན་ས་རུ། །
མི་གཙང་སྟོང་གིས་སྦགས་བཞིན་དུ། །
གཅེར་བུར་རྒྱུ་བ་ངོ་ཚ་མིན། །
ཁྲེལ་མེད་འདི་ཀོ་ངོ་ཚ་ཆེ། །
མི་གཙང་གཙང་མའི་ཁྲུས་ཀྱིས་དག །
གཅེར་བུར་བཟང་དགུས་བརྒྱན་དུ་རུང་། །
ཁྲེལ་མེད་ཁྲུས་ཀྱིས་མ་དག་ལ། །
]རྩོམ་འདི་ནི་《 ལུགས་ཀྱི་བསྟན་བཅོས་ལྷ་དང་དཔལ་འདུ་བའི་ནོར་བུ་》ཞེས་པ་ལས་
བཤུས་ཤིང་། ཁ་བྱང་ནི་སྒྲིག་པ་པོས་སྦྱར་བ་ཡིན། །



ཁྲེལ་ཡོད་པར་གདམས་པ།
བཟང་པོས་བརྒྱན་ཀྱང་མཛེས་མི་འགྱུར། །
ཕན་ལ་བྱས་པ་མི་གཟོ་དང་། །
ངན་ལ་རྟིང་གཅོད་ཅི་ཡང་མེད། །
ཅི་མེད་ཅང་མེད་གཏོལ་མེད་པོ། །
འདི་འདྲ་འདི་ཡང་ཁྲེལ་མེད་ཡིན། །
ངན་སྨྲས་གྱུར་ཀྱང་འཛེམ་བག་ཆུང་
། །
ཕན་པའི་གཏམ་ལ་རྣ་མི་གཏོད། །
བཟང་པོའི་གནས་ལ་རེ་ཐག་ཟད། །
འདི་འདྲ་འདི་ཡང་ཁྲེལ་མེད་ཡིན། །
ནང་གི་གསང་གཏམ་ཁ་རུ་བྱུང་། །
རེ་ལྟོས་ཅན་ལ་ཡི་ཆད་བསྐྱེད། །
མཆོད་འོས་གྱུར་ཀྱང་བདག་མི་སེམས། །
འདི་འདྲ་འདི་ཡང་ཁྲེལ་མེད་ཡིན། །
བཟང་པོའི་ཚུལ་དང་བཟང་པོའི་གཏམ། །
ཐོས་ན་དགའ་བར་མི་བྱེད་ཅིང་། །
དམ་པ་བསྟེན་པར་མི་བྱེད་པ། །
(1)ཞིང་གཅོད་ནི་རྩད་གཅོད་དེ་འདིར་ངན་པ་འབྱུང་བའི་རྒྱུ་རྐྱེན་བཙལ་བའི་དོན།



སྐོམ་སེལ་བདུད་རྩིའི་ཆུ་རྒྱུན། (༩)
འདི་འདྲ་འདི་ཡང་ཁྲེལ་མེད་ཡིན། །
མ་རབས་སྡིག་སྤྱོད་གདོལ་པའི་གྲོགས། །
བླུན་པོའི་ཁྱུ་ན་འདོད་རྒུར་རྩེ། །
ལུགས་གཉིས་སྤྱོད་པ་རྒྱབ་ཏུ་དོར། །
འདི་འདྲ་འདི་ཡང་ཁྲེལ་མེད་ཡིན། །
དོན་མེད་གཡེངས་པའི་མནོག་ཆུང་2གི །
ལས་དང་སྡིག་པ་སྣ་ཚོགས་ལ། ། །
འཇུག་ཀྱང་ངོ་ཚ་མི་ཤེས་པ། །
འདི་འདྲ་འདི་ཡང་ཁྲེལ་མེད་ཡིན། །
དམ་པའི་ཚུལ་དང་བསྟན་བཅོས་གཞུང་། །
མཐོང་ན་དགའ་བར་མི་བྱེད་ཅིང་། །
དེ་ཡི་རྗེས་སུ་མི་སེམས་པ། །
འདི་འདྲ་འདི་ཡང་ཁྲེལ་མེད་ཡིན། །
མདོར་ན་བླང་དོར་བྱ་བ་ལ། །
བརྟན་ཅིང་འཇུག་པར་མི་བྱེད་པའི། །
1)གདོལ་པ་ནི་རིགས་བཞིའི་ཡ་གྱལ་གདོལ་བའི་རིགས་ཏེ་འདིར་བཤན་པ་ལ་གོ་དགོས།
(2མནོག་ཆུང་ནི་ཕན་མེད་དོན་ཆུང་གི་དོན། །
34 。



ཁྲེལ་ཡོད་པར་གདམས་པ།
ལུགས་གཉིས་ལམ་ནས་གང་འདའ་བ། །
བླུན་པོ་ཁྲེལ་མེད་ཅེས་བྱ་ཡིན། །
ཁྲེལ་དང་ལྡན་པ་དེ་ཡིས་དེ། ། །
ཕྱིན་ཅི་ལོག་གི་གཡང་ལས་སྐྱོབ། །
ཁྲེལ་མེད་སྙིང་མེད་པོ་དེ་ལ། །
གདམས་ངག་རྣམས་ནི་ཅི་ཞིག་བྱ། །
དེ་ནས་ཁྲེལ་དང་ལྡན་པ་དག །
ལུགས་གཉིས་བྱ་བ་བཟང་པོ་ཡི། །
ལམ་སྲོལ་འདི་ལས་མ་འདས་པར། །
རྟག་ཏུ་བག་ཡོད་སྙིང་པོར་བྱ། །
35a



སྐོམ་སེལ་བདུད་རྩིའི་ཆུ་རྒྱུན། (༩)
ལེགས་བཤད་ཤོ་ལོ་ཀ་གསུམ།
མཐོང་ན་འཇིགས་པའི་བདེན་པ་གཅེར་བུ་ལ། །
རང་མགོ་བསྐོར་བའི་གོས་ཀྱིས་མི་གཡོག་པ། །
འདི་ནི་མཁས་པའི་དམ་ཚིག་དང་པོ་སྟེ། །
སྲོག་ལ་བབས་ཀྱང་འབད་པས་སྲུང་བར་འཚལ། །
དགེ་འདུན་ཆོས་འཕེལ།
ཚོགས་སུ་ཁ་དང་གཅིག་པུར་ལག་ཀྱང་འཛིན། །
འགྲོ་ན་ཆུ་འཕྲང་འོབས་སོགས་གཟབ་པར་བྱ། །
འདུག་ན་ཆོས་དང་བྱ་བ་དོན་ཡོད་བྱ། །
བསམ་བཟང་མི་ལ་བློ་ཕུགས་གཏོད་པར་བྱ། །
མཁན་ཆེན་གསང་སྔགས་བསྟན་འཛིན།
རྣམ་གཡེང་བྲན་གྱུར་བློ་དང་ཐོས་འཛིན་རྒྱུད། །
ཁ་སྦུབ་སྣོད་དུ་ཟབ་རྒྱས་བདུད་རྩིའི་བཅུད། །
ཇི་ཙམ་བསྟབས་ཀྱང་ཟིལ་ཐིགས་ཙམ་སྤྱོད་པའི། །
སྐལ་བ་མོ་གཤམ་བུ་མོའི་སྤུན་ཟླར་བསྐྲུན། །
ཕ་བོང་ཁ་བ་བྱམས་པ་བསྟན་འཛིན་འཕྲིན་ལས།



ལྟུང་ཐུབ་ཏུ་གདམས་པས
ཟུང་ཐུབ་ཏུ་གདམས་པ།)
འཇུ་མི་ཕམ་འཇམ་དབྱངས་རྣམ་རྒྱལ་རྒྱ་མཚོ།
སྐྱེ་བོ་ཟུང་ཐུབ་གང་ཞེ་ན། །
ཡིད་བརྟན་གནས་སུ་གྱུར་པ་ཡིན། །
ཟུང་མི་ཐུབ་ལ་ཡོན་ཏན་མཆོག །
མི་སྲིད་ཆུ་ལ་རི་མོ་བཞིན། །
ཟུང་ཐུབ་ཡོད་ན་གཞན་མེད་ཀྱང་། །
ཡོན་ཏན་བརྒྱ་གོ་གཅིག་ཆོད་ཡིན། །
མི་ཆོས་རྩ་བ་འདི་མེད་ན། །
ཡོན་ཏན་གཞན་ལ་རེ་ཐག་ཆད། །
རང་ཉིད་ཡོན་ཏན་ལམ་ནས་ཀྱང་། །
མི་ལྡོག་རང་ལ་ཡིད་རྟོན་པའི། །
སྐྱེ་བོ་ནམ་ཡང་མི་བསླུ་བ། །
ཟུང་ཐུབ་ཅེས་གྲགས་མི་ཡི་མཆོག །
(1 རྩོམ་འདི་ནི་《 ལུགས་ཀྱི་བསྟན་བཅོས་ལྷ་དང་དཔལ་འདུ་བའི་ནོར་བུ་》ཞེས་པ་ལས་
བཤུས།



སྐོམ་སེལ་གུད་རྩིའི་ཆུ་རྒྱུན། (༩)
ལུས་ཟུང་ཐུབ་པ་སེང་གེ་འདྲ། །
བརྙས་སུ་མི་བཏུབ་ཟིལ་གནོན་ཆེ། །
ངག་ཟུང་ཐུབ་པ་དྲང་སྲོང་འདྲ། །
སྐྱེ་བོ་ཐམས་ཅད་ཡིད་ཆེས་དགའ། །
ཡིད་ཀྱི་ཟུང་ཐུབ་ནོར་བུ་འདྲ། །
བདག་དང་གཞན་གྱི་འདོད་པ་འཇོ། །
ལུས་ཀྱི་ཟུང་མི་ཐུབ་པ་དེ། །
ཁྱུ་མཆོག་རྭ་ཆད་བཞིན་དུ་བརྙས། །
ངག་གི་ཟུང་མ་ཐུབ་པ་དེ། །
ཁ་བཞིན་གཞན་གྱིས་སྡང་ཞིང་གཤེ །
ཡིད་ཀྱི་ཟུང་མ་ཐུབ་པ་དེ། །
རླུང་ཁྱེར་རྫས་བཞིན་གཏོལ་མེད་འགྲོ། །
བློ་ཡིས་མ་ནོར་འབྱེད་པ་བཞིན། །
བཟང་པོའི་ལམ་ལ་ཟུང་ཐུབ་པར། །
གནས་ན་མི་ཆོས་དམ་པ་ཡི། །
དཔག་བསམ་བཟང་པོ་རྩ་བ་ཟུག །
(1)གཏོལ་མེད་ནི་འདིར་ངེས་པ་མེད་པའི་དོན།།



ངང་པའི་དྲིས་ལན།
ངང་པའི་དྲིས་ལན།
ཀློང་ཆེན་རབ་འབྱམས་པ།
སྐྱེས་ཕྲན་གཞོན་ནུ་རྣམས་ལ་ཕྲིན་འདི་ཞུས། །
དཔའ་མཛངས་ལྡན་ཞིང་འགྲོགས་ན་བདེ་བ་དང་། །
གསང་ལ་དེས་ཤིང་] རྒན་པའི་ངག་ལ་ཉན། །
གཉེན་ལ་བརྩི་ཞིང་བྱ་བ་གྲིམས་པར་མཛོད། །
ཡུལ་གྱི་ན་ཆུང་རྣམས་ལ་འདི་སྐད་ཞུས། །
འཛུམ་དང་ཞེ་ས་གཙང་སྦྲར་ལྡན་པ་དང་། །
ངང་རྒྱུད་དལ་ཞིང་གཟེག་དང་ངོ་སོར་ལྟ། །
གཡེང་ལ་མི་དགའ་ཡིད་དུ་འོང་བར་མཛོད། །
བྱིས་པ་གཞོན་ནུ་རྣམས་ལ་ཕྲིན་འདི་ཞུས། །
གནོད་འཚེ་ཆུང་ཞིང་ཕ་མའི་ངག་ལ་ཉོན། །
རབ་ཏུ་བརླིང་ཞིང་ཡོན་ཏན་སློབ་ལ་བརྩོན། །
འགྲོ་བ་ཀུན་གྱི་ཡིད་ལ་འབབ་པར་མཛོད། །
0)གསང་ལ་དེས་ཤིང་ཞེས་པ་ནི་རང་གི་ཡོན་ཏན་ཁ་རུ་མི་བཤད་པར་གསང་བ་དང་རང་
བཞིན་དེས་པ་སྟེ་ཞི་ཞིང་དུལ་བར་བྱེད་པའི་དོན། །
{2 གཟེག་ནི་བཟོད་བསྲན་ཐུབ་པ།



སྐོམ་སེལ་བདུད་རྩིའི་ཆུ་རྒྱུན། (༩)
ལམ་ཕྲན་སྟེང་གི་དོགས་གཞི།
སྨྱུག་གཞོན།
དེ་རིང་ཡང་ཕྲད་བྱུང་། ཀྱག་ཀྱོག་གི་ལམ་ཕྲན་འདི་ནས་ཕྲད་
བྱུང་།
ཁོ་རང་སློབ་གྲྭ་ཆེན་མོ་ནས་མཐར་ཕྱིན་ཅིང་ཡང་དང་ཡང་དུ་རེ་
བ་ནན་ཞུ་བྱས་པ་ལྟར་ཕ་ཡུལ་ལ་ལས་བགོས་བྱས། ཁ་སང་རང་སྐྱོང་
ཁུལ་དུ་མིང་ཐོ་བཀོད་རྗེས་ཉིན་འགར་དགོངས་པ་ཞུས་ཏེ་རང་སྡེ་ཕྱུག་
མོ་དང་ནང་སྒོས་སུ་རང་གི་ཕ་མ་གཉིས་ལ་དགའ་བར་འོས་པའི་དོན་
བཟང་འདི་བཤད་དུ་འོངས། །
ཁོ་རང་དང་མོའི་བར་ན་གོམ་པ་གང་ཙམ་ལས་མེད་པའི་སར་
ཁོས་འགྲོ་མཚམས་བཞག་ཅིང་
། མགོ་ཡར་བཀྱགས་ནས་སྡེ་བའི་ནང་
ལ་བལྟས། ཁྱིམ་ཚང་སོ་སོའི་དུད་ཁུང་ནས་དུ་བ་སྔོ་ལྷོག་ལྷོག་འཕྱུར་
གྱིན་འདུག ཕལ་ཆེར་ནུབ་ངའི་ ( དགོང་ཟས་)དུས་ལ་སླེབས་ཟིན།
མོའི་རྒྱབ་ལ་སྐྱེ་བོ་ཞིག་གཟུར་ནས་ཁུར་འདུག
(]གཟུར་ནས་ཁུར་ནི་ཡུལ་སྐད་དེ་དྲང་མོ་མ་ཡིན་པར་ཡོ་ནས་ཁུར་བའི་དོན།



ལམ་ཕྲན་སྟེང་གི་དོགས་གཞི།
ཁོས་ཁ་ཅི་ཡང་མི་གྲག སྔོན་ལ་མོའི་འཚམས་འདྲིའི་ཚིག་ལ་
སྒུག་པ་འདྲ། མོས་མགོ་བོ་བྲང་ཁར་སྨད་ཅིང་མིག་ཟུང་གིས་རང་ཉིད་
ཀྱི་རྐང་པ་རྗེན་པར་བལྟས་ཡོད་པ་འདྲ། དབྱར་གཞུང་གི་ནུབ་ཁའི་
བསིལ་རླུང་གིས་མོའི་རས་ལཱའི་ཐུ་བ་དལ་བུར་སྐྱོད་ཀྱིན་འདུག
མིག་ཆུའམ་ཁ་ཆུ་ཅི་ཡིན་མི་ཤེས་པའི་གཤེར་གཟུགས་ཐིགས་པ་
འགས་མོའི་རྐང་པའི་ཐད་ཀྱི་ས་དེ་བརླན་པར་བྱས། ཁོའི་ཡིད་སེམས་
ཀྱི་འཇིག་རྟེན་ཐམས་ཅད་སྐྱོ་བའི་རས་དཀར་གྱི་ཡོལ་བས་བསྒྲིབས་
ཤིང། སྔར་སོང་གི་འདས་དོན་རྣམས་གློག་བརྙན་བཞིན་ཤར་འོངས།
བྱིས་པའི་དུས་ཀྱི་ལྷད་མེད་འཛུམ་མདངས། སྤྲོ་བའི་དགའ་འབོད།
ད་དུང ... མཛའ་བའི་ཆུ་མིག་ཐོག་མར་བརྡོལ་དུས་ཀྱི་རབ་སྙན་
དགོད་སྒྲའི་གླུ་དབྱངས་རེ་རེ། དབྱར་ཁའི་ཞིང་བར་དུ་ཟླ་འོད་དང་བརྩེ་
བས་བཟི་བའི་ཡིད་འོང་གི་གཟུགས་བརྙན་རེ་རེ…
“ཡུལ་མི་རྣམས་བདེའམ།” ཁོས་ཁུ་སིམ་གྱི་རྣམ་པ་འདི་
བཟོད་མ་ཐུབ་པར་སྐད་ཆ་ཞིག་དྲིས།
“… ” ལན་མ་བྱུང་། མོས་སྔར་བཞིན་མགོ་བོ་གུག་སྟེ་
བར་མཚམས་མེད་པར་ལག་ཟུང་འཕུར་འཕུར་བྱེད། ལག་པ་གཡོན་
མའི་དཀྱིལ་མཛུབ་ཏུ་སོར་གདུབ་ཅིག་སེར་ལམ་ལམ་བྱེད་བཞིན་འདུག
“ ངའི་ལག་པའི་དཀྱིལ་མཛུབ་སྟེང་ལ། །རོགས་ཆུང་ལོས་མཛུབ་དཀྲིས་



སྐོམ་སེལ་བདུད་རྩིའི་ཆུ་རྒྱུན། (༩)
བསྐོན་ཡོད། །ས་གསེར་དུ་འགྱུར་རག་ཞིག་ལ། །ཞེ་སྣང་བ་རྒྱ་མཚོ་འདྲ་
བོ། །སྐམ་འགྲོ་གི་བསམ་པ་མ་འཛིན། །” དེ་ཡང་ལོ་བཞིའི་སྔོན་གྱི་
དབྱར་ཁའི་མཚན་མོ་ཞིག་རེད། མཛུབ་དཀྲིས་དེ་ཁོས་རྫོང་མཁར་
ནས་ཤོག་སྒོར་བརྒྱད་ཀྱིས་ཉོས་པ་རེད། དེ་དུས་མོ་དགའ་ཐག་ཆོད་
ནས་ལ་གཞས་ཤིག་ཀྱང་གསར་དུ་བསྒྲིགས་སོང་། ( ཁོས་སྔོན་ཆད་ལ་
གཞས་འདི་གོ་མ་མྱོང་།)
ད་ལྟ་གོན་ཡོད་པའི་མཛུབ་དཀྲིས་དེ་ཁོས་བྱིན་པ་དེ་ཨེ་ཡིན་
ནམ། ཁོས་གདེང་ཚོད་མ་རྙེད། བྱིས་པའི་ངུ་སྐད་ཅིག་གིས་སྡེ་བའི་ཁུ་
སིམ་གྱི་བར་སྣང་དེ་གཤགས། བྱིས་པ་དེ་བུ་ཞིག་ཡིན་ནམ། ཡང་ན་
གཞེས་ནིང་ལོའི་དབྱར་ཁའི་གུང་གསེང་དུ་ཡུལ་ལ་ལོག་དུས་
ལམ་ཕྲན་འདིའི་སྟེང་དུ་ཁོ་མོ་དང་ཕྲད། དེ་དུས་མོར་མངལ་སྦྲུམ་
འདུག ཕལ་ཆེར་ཟླ་དྲུག་བདུན་ལྷག་སོང་ཡོད་ཤས་ཆེ། ཁོ་དང་མོ་
རང་སར་ལངས་ཏེ་དུས་ཚོད་ཡུད་ཙམ་སོང་རྗེས་གཉིས་ཀས་ཁ་ཅི་ཡང་
མ་གྲགས་པར་སོ་སོར་གྱེས། ཁོས་ཁུག་མ་ནས་ཀ་ར་སྤར་གང་བླངས་ཏེ་
མོར་གཏད། འདིས་ཅི་ཞིག་མཚོན་ནམ་རང་གིས་ཀྱང་མི་ཤེས། །
ཀ་ར། ཁོས་ཡང་ལམ་ཕྲན་འདིའི་སྟེང་གི་ནུབ་ཁ་དེ་དྲན་བྱུང་།
དེ་ནི་ཁོས་ཁུལ་ནས་སློབ་གྲྭ་ཆེན་མོར་རྒྱུགས་སྤྲད་རྗེས་དགའ་སྤྲོ་དང་
བཅས་ཏེ་ཡུལ་ལ་ལོག་པའི་ལམ་ཁ། སྡེ་འདབས་ཀྱི་ལམ་ཕྲན་འདིའི་



ཨམ་ཕྲན་སྟེང་གི་དོགས་གཞི།
སྟེང་རེད། མོས་སྔར་ནས་འདི་གར་ཁོ་ལ་བསྒུགས་འདུག
“ ཨ་ཕས་ང་གནས་ལ་བྱིན་ཟིན། ”
“ཧ་ཧ། ཁྱོད་ཀྱིས་ང་ལ་སྐྲག་མ་སློང་
།” ཁོས་མོས་ཀུ་རེ་བྱེད་
པ་རེད་སྙམ་ནས་ཁུག་མ་ནས་ཀ་ར་འགའ་བཏོན་ནས་“ རོགས་འུ་
གཉིས་ཀྱི་ཞེ་སྣང་བ་ཀ་ར་བུ་རམ་ཡིན་” ཟེར་བཞིན་ལག་པ་ཕར་
བསྲིངས་ཏེ་ཞིབ་ཏུ་ལྟ་སྐབས་མོའི་གདོང་ལ་མཆི་མས་ཁེངས་ཤིང་མིག་
གཉིས་དམར་པོར་གྱུར་འདུག་པས། ད་གཟོད་ཀུ་རེ་མིན་པ་ཤེས།
“ ཕ་མས་ང་ད་བར་དུ་བསྐྱངས… ཕ་མའི་ཁར་མ་ཉན་ན་
རྣམ་སྨིན་འཁོར་འོངས། རྒྱུ་འབྲས་ལ་ཡང་མི་མཐུན།”
ཁོས་མཐར་ཕྱིན་གྱི་དཔྱད་རྩོམ་ལ་《 བོད་རིགས་བུ་མོ་རྣམས་ཀྱི་
སེམས་ཁམས་ཀྱི་མཛེས་པ་》ཞེས་པ་ཞིག་བྲིས་ཡོད་ཅིང་། དེའི་ནང་དུ་
བོད་རིགས་བུ་མོ་རྣམས་ཀྱིས་ཕ་མའི་“ བཀའ་གསུང་” དང་དུ་བླངས་
ཏེ། ཕ་མའི་དྲིན་ལན་གཞལ་བའམ་ཕ་མར་བཀུར་བསྟི་བྱེད་པ་དེ་ནི་
རླབས་ཆེན་གྱི་སེམས་ཁམས་མཛེས་པ་ཞིག་ཡིན་པའི་སྐོར་གླེང་ཡོད།
འདི་དངོས་གནས་མཛེས་པ་ཞིག་ཡིན་ནམ། ད་ལྟ་ཁོས་དོགས་གཞི་
གསར་པ་ཞིག་རྙེད།
ཨ་སྔོན་དབྱིངས་ན་སྐར་མ་ཐ་རེ་ཐོ་རེར་མངོན། མོས་ཁོས་བྱིན་
༩ 43_a



སྐོམ་སེལ་བདུད་རྩིའི་ཆུ་རྒྱུན། (༩)
པའི་ཀ་ར་དེ་དག་བླངས་ཏེ་རུམ་ལ་བཅུག་རྗེས་ཕ་གིའི་ཞིང་བར་ལ་ཁ་
གཏད་དེ་སོང་། ཕལ་ཆེར་རྩྭ་འཐུ་རུ་འགྲོ་བ་འདྲ།
ཕྱིན་ཆད་འཕྲད་སྲིད་དམ། ཀྱག་ཀྱོག་གི་ལམ་ཕྲན་འདི་ནས།



འོང་སྐོར་དུས་ཆེན་སླེབས་བྱུང།
འོང་སྐོར་དུས་ཆེན་སླེབས་བྱུང།
བཀྲ་ཤིས་དཔལ་ལྡན།
དུས་ཚོད་སྒུག་མཁན་ཞིག་གི་ངོས་ནས་བཤད་ན་ཉི་མ་ལོ་ལས་
རིང་བ་ཡོད་ནའང་། ལས་ཀ་མི་ཚར་བའི་ངང་དུ་འགྲོ་མཁན་ཞིག་ཡིན་
ན་གཟའ་འཁོར་གཅིག་ཇི་ལྟར་སོང་བ་ཡང་མི་ཚོར་བར་ལོ་རེའི་འོང་
སྐོར་དུས་ཆེན་སླེབས།
གང་སར་ནེ་ཙོའི་འདབ་གཤོག་བརྐྱངས་པ་ལྟ་བུའི་རྩྭ་སྣ་དང་རྩི་
ཤིང་ལྗང་ཐིང་ཐིང་གིས་ཁེངས་ཤིང། ས་གདན་ལྗང་ཁུ་བཏིངས་པ་ལྟ་
བུའི་གཡས་གཡོན་གྱི་སྤང་ལྗོངས་དང་ན་ཐང་དུ་ཤ་ཤེད་བཟང་བའི་ར་
ལུག་དང་ཕྱུགས་རིགས་དག་གིས་བག་ཡངས་སུ་རྩྭ་ཟ་བ་དང་། ཕྱུགས་
རྫི་ཕོ་མོའི་ལ་གཞས་གདངས་རིང་པོ་ཞིག་རྣ་བར་ལྷང་ལྷང་དུ་གྲགས་
ཡོང་བ་དེ་བྱིའུ་ཅོ་ཀའི་དྲུག་འགྱུར་དང་ལྷན་དུ་བསྡེབས་ནས་མི་རྣམས་
(1 རྩོམ་འདི་ནི་བཀྲ་ཤིས་དཔལ་ལྡན་གྱིས་བརྩམས་པའི་《 ཕལ་པའི་ཁྱིམ་ཚང་གི་སྐྱིད་སྡུག་》
ཅེས་པ་ལས་དྲངས་ཤིང་ཁ་བྱུང་སྒྲིག་པ་པོས་སྦྱར། འོང་སྐོར་ནི་འོང་ཁའི་སྐོར་བ་སྟེ་ས་ཞིང་
མང་བའི་ས་ཆར་སྐོར་བ་བྱེད་པའི་དོན་ཡིན་ཞིང་། དབུས་གཙང་རྒྱུད་དུ་སྲོལ་འདི་དར་
ཁྱབ་ཤིན་ཏུ་ཆེ།
45 a



སྐོམ་སེལ་བདུད་རྩིའི་ཆུ་རྒྱུན། (༩)
ལ་སྣང་བ་སྐྱིད་པའི་ཉམས་ཤིག་སྟེར། ས་ཞིང་ཁྱོན་ཡོངས་ལ་མིག་རྒྱག་
(གྲོ་ནས་སོགས་ཀྱི་འབྲུ་རྡོག་ཐོག་མར་ཆགས་པ་)བཞིན་ཡོད་པ་དང་
སྲན་མའི་ ཞིང་ གི་ མེ་ ཏོག་ རིམ་བཞིན་ཡལ་ནས་ གང་བུ་སྔོ་ གཞོན་
འདོགས་བཞིན་ཡོད་པས་བ་ཕྱུགས་འཚོ་མཁན་གྱིས་གང་བུ་བཏོགས་
ནས་ཟ་བཞིན་འདུག པད་ཁ་བཏབ་པའི་ཞིང་ཁ་ཐར་ཐོར་དེ་དག་ལ་
ད་དུང་ཡང་མེ་ཏོག་སེར་ཐིང་ཐིང་དུ་ཡོད་པ་དང་། ས་བབ་མཐོ་སའི་བྲ་
བོ་བཏབ་པའི་ཞིང་ཁའི་ནང་དུ་ཚོན་མདོག་རབ་ཏུ་མཛེས་པའི་བྲ་བོའི་
མེ་ཏོག་ཁྲ་ཐིང་ངེར་བཞད་ཡོད་པས། དེ་ནི་སྔོ་ལྗང་གཡུ་ཡི་རྒྱན་ཆར་
པདྨ་རཱ་གའི་ཕྲ་སྤྲས་པ་ལྟར་ཡིད་དུ་འོང་
། །
གླིང་གཤོངས་ཞེས་པའི་ཡུལ་འདིར་དང་ཐོག་མི་སུ་ཞིག་གིས་
གྲོང་ཁྱིམ་བཙུགས་མིན་ཤོད་རྒྱུ་མེད། རྒན་རབས་ཚོའི་ཤོད་སྲོལ་ལྟར་
ན་ལོ་ཉི་ཤུ་ཙམ་གྱི་གོང་དུ་གྲོང་ཚོ་དེར་དུད་ཚང་ཉི་ཤུ་ལྷག་ཙམ་ལས་མེད་
ནའང་ད་ཆ་དུད་ཚང་སུམ་ཅུ་ལྷག་ཙམ་ཆགས་ཡོད།
ཡུལ་དེར་ས་ཞིང་འདང་ངེས་ཡོད་པའི་ཁར་རྩྭ་ཆུ་བཟང་བས།
ཕྱུགས་རིགས་ཀྱང་རང་མཁོ་རང་འདང་ཐུབ་པ་ཡོད་པས་སྤྱིར་ས་མ་
འབྲོག་གི་ཆ་རྐྱེན་འཛོམས། གླིང་གཤོངས་གྲོང་ཚོའི་ལུགས་སྲོལ་ལྟར་
(] ས་མ་འབྲོག་ནི་ཞིང་ཕྱུགས་གཉིས་འཛོམས་ལ་ཟེར།



ན་འོང་སྐོར་གཏོང་སྐབས་ཐེམ་དུད་རེས་རྟ་རེ་ཁྲིད་ནས་རྟ་རྒྱུགས་ལ་
ཞུགས་དགོས་མོད། དོན་གྲུབ་ལ་དང་ ཐོག་རྟ་ཞིག་ཡོད་ནའང་ལོ་
གཉིས་ཀྱི་གོང་དུ་ལས་དོན་རུ་ཁག་གི་མི་ཞིག་ཆུས་གཞན་དུ་འགྲོ་སྐབས་
རྟ་འུལ་1.ཁེལ་བ་དང་རྟ་བསློགས་པས་ཡིད་གཟབ་མ་བྱུང་བར། རྟའི་
རྔུལ་ཆུ་མ་སྐམ་གོང་ཆུ་གྲང་མོ་བླུད་རྐྱེན་གྲང་དུག་ན་ནས་ཤི་བས། དེ་
རིང་གྲོང་ཚོ་གཞན་དུ་ཕྱིན་ཏེ་རྟ་ཞིག་མི་གླ་ཀ་མེད་བྱུང་།
དེ་རིང་ནི་བོད་ཟླ་༦པའི་ཚེས་༥ཡིན་པ་དང་མདང་ནུབ་ཆར་པ་
སིམ་སིམ་ཞིག་བབས་པས་ཞོགས་པར་རི་མགོ་སྨུག་པས་བསྒྲིབས་པ་
དང་ཁོར་ཡུག་སྣུམ་ཐིང་ངེར་གནས། ཉི་འོད་ལྷང་ལྷང་ཞིག་ཕོག་པས་
སྨུག་པ་དག་ག་ལེར་ཡལ་འགྲོ་བ་དང་ཉིན་བྱེད་དབང་པོ་ཡང་སྤྲིན་པ་
སྲབ་སྲིབ་ཅིག་གི་དཀྱིལ་ནས། སྔོ་ཁྱེམ་མེར་ཤར་རིའི་སྤོ་ལས་འཕགས་
ཡོང་སྐབས། གྲོང་ཚོའི་ནང་གི་མི་རྣམས་གཅིག་རྗེས་གཉིས་མཐུད་
ཀྱིས་གཡུལ་ཐང་དུ་འཛོམས་ནས་འོང་སྐོར་དུ་འགྲོ་རྒྱུའི་སྟ་གོན་བྱེད། །
ཐོག་མར་གྲྭ་ཆས་གསར་པ་གྱོན་ཅིང་ལག་ཏུ་དུང་དཀར་བསྣམས་
1འུལ་ནི་འུ་ལག་( སོག་སྐད་)སྟེ་མི་རྟ་སོགས་གླུ་དངུལ་མེད་པར་བཀོལ་སྤྱོད་བྱེད་པའི་ཁྲལ་
རིགས་ཤིག
(2ཉིན་བྱེད་དབང་པོ་ནི་ཉི་མའི་མིང་།



སྐོམ་སེལ་བདུད་རྩིའི་ཆུ་རྒྱུན། (༩)
པའི་སྲི་] གནོན་བྱེད་མཁན་དགེ་འདུན་པ་ཞིག་རྟ་དཀར་པོ་ཞིག་ལ་
བཞོན་ནས་རུ་སྣ་དྲངས་པ་དང་། དེ་རྗེས་དབང་པོ་ཚང་ཞིང་མིང་བཀྲ་
ལེགས་ལ་ཕ་མ་གཉིས་འཛོམས་ཀྱི་ལོ་ན་བཅུ་གཉིས་ཙམ་ལ་སླེབས་པའི་
བྱིས་པ་ཕོ་མོ་གཉིས་སོ་སོར་རྟ་རེར་བཞོན་པ་དང་རྒྱན་གོས་ཀྱིས་ལེགས་
པར་སྤྲས། བུ་དེས་ལག་ཏུ་ཌ་མ་རུ་ཞིག་ཐོགས་ཏེ་གཡས་སུ་བསྒྲིགས་པ་
དང་། བུ་མོ་དེས་ལག་ཏུ་བྱ་རྒོད་ཀྱི་སྒྲོ་དང་། གཡང་འགུག་གི་མེ་ལོང་།
གཡུ་བཅས་བཏགས་པའི་དར་ཚོན་སྣ་ལྔའི་མདའ་དར་ཞིག་ཁྱེར་ནས་
གཡོན་དུ་བསྒྲིགས། ཁོ་ཚོ་གསུམ་གྱི་རྗེས་སུ་གཞོན་ནུ་ཕོ་མོ་ཉི་ཤུ་ལྷག་
གིས་གཟབ་མཆོར་སྤྲས་པ་དང་ཉེ་འདབས་ཀྱི་དགོན་པ་ནས་གཡར་བའི་
《འབུམ་》ཆ་ཚང་དང་དེ་འཕྲོས་རྣམས་ཀྱིས་ཁྱིམ་ཚང་སོ་སོར་ཡོད་པའི་
《གཟུངས་འདུས་》དང་། 《 ནོར་ལྷ་གཡང་སྐྱབས།》 《བར་ཆད་
ལམ་སེལ།》 《སྒྲོལ་མ་དཀར་སྔོན་གྱི་བསྟོད་པ་དང་གཟུངས་》སོགས་
དཔེ་ཆ་གང་འབྱོར་དཔེ་རས་སེར་པོས་བསྒྲིལ་ནས་སྒལ་པར་ཁུར། རྟ་
གསུམ་པོ་འཁྲིད་མཁན་རེ་ཡོད་པ་དེ་དག་གིས་སྣེ་ཁྲིད་དེ་དལ་བུས་
མགྱོགས་ལམ་ནས་སྐོར་བ་རྒྱག་སྐབས། དགེ་འདུན་པ་དེས་དུང་འབུད་
བཞིན་སྲི་གནོན་བྱེད་པ་དང་། བུ་དེས་ཌ་མ་རུ་དཀྲོལ། བུ་མོས་མདའ་
《jསྲི་ནི་གདོན་འདྲེའི་རིགས་ཤིག



འོང་སྐོར་དུས་ཆེན་སླེབས་བྱུང།
དར་གཡོབ་བཞིན་ཕྱུ་འགུག་གཡང་འགུག་བྱེད་བཞིན་དཔེ་ཆ་འཁུར་བའི་
རུ་ཁག་དེ་འོང་ཁའི་དཀྱིལ་དུ་ག་ལེར་བསྐྱོད། །
དཔེ་ཆ་འཁུར་བའི་འོང་སྐོར་པ་དེ་དག་མགྱོགས་ལམ་གྱི་ལམ་
ཕྱེད་ཙམ་ལ་སླེབས་སྐབས། གཡུལ་ཐང་དུ་རྟ་པ་སུམ་ཅུ་ལྷག་གིས་རང་
མེད་གཞན་འཚོལ་དང་རང་ཡོད་གང་འབྱོར་གྱིས་གྲ་སྒྲིག་བྱས་པའི་གོས་
ཆེན་སྔོན་པོ་དང་སེར་པོའི་ཕྱུ་པ་1དང་། ཞྭ་མོ་སོག་ཞྭ། ལྷམ་སྣ་ཀེར་
བཅས་གྱོན་ཅིང་སྐེད་པར་རྒྱ་གྲི་ཕོར་ཤུབས་ བཏགས། སྐེ་ལ་ ཁ་
བཏགས་གྱོན་ཏེ་སྒ་སྲབ་ལེགས་པར་སྤྲས་པའི་རྟ་ལ་བཞོན་ནས་བུད་
མེད་ཚོས་བཏེགས་པའི་ཆང་གསུམ་སྒྲོན་ཞབས་དག་རེ་བརྒྱབ། དེ་
ནས་གཙོ་གཉེར་བྱེད་མཁན་གྱི་བཀའ་བརྡ་གཏོང་རྒྱུར་སྒུག་པ་དང་།
རྟ་དེ་དག་ཀྱང་ངར་ལངས་ནས་སྡོད་མི་ཚུགས་པ་བྱེད།
“ ད་ནི་ཆོས་ཁྱེར་མཁན་རྣམས་ལམ་ཕྱེད་ཡོལ་འགྲོ་གི་འདུག་
པས་རྟ་པ་བཏང་ཆོག་གི་མི་འདུག་གམ” ཞེས་དང་། “ ད་དུང་ངང་
(Dཕྱུ་པ་ནི་ཁྱིམ་པའི་ལྭ་བ།
《2 རྒྱ་གྲི་ཕོར་ཤུབས་ནི་སྔར་བོད་ཀྱི་སྐུ་དྲག་ཚོའི་རྐེད་རྒྱབ་ཏུ་འདོགས་རྒྱུའི་རྒྱ་གྲི་དང་། ཁོལ་
རྩེ་སྟེ་ཨ་མདོའི་སྐད་དུ་ཐུར་མ། ཕོར་ཤུབས་བཅས་ཀྱི་སྤྱི་མིང་།
(3གསུམ་སྒྲོན་ཞབས་དག་ནི་ཆང་ལན་གསུམ་འདྲེན་པ་དང་རྗེས་མ་གཙང་བཞེས་གཏོང་བའི་



སྐོམ་སེལ་བདུད་རྩིའི་ཆུ་རྒྱུན།
(༩)
ཙམ་གྱིས་དང་། རྟ་པ་རྣམས་ཀྱི་རྟ་ཕོ་ངར་ནས་ཡོད་པས་འཁྱུག་ཙམ་
ཞིག་ལ་སྐོར་བ་བརྒྱབ་ཚར་གྱི་རེད” ཅེས་མི་རྣམས་ཀྱིས་གླེང་མོལ་བྱེད་
སྐབས། གཙོ་གཉེར་བྱེད་མཁན་བགྲེས་སོང་སྐྲ་ལོ་སྐྱ་ཕྱེད་སྔོ་ཕྱེད་དུ་
གྱུར་པ་དེས་“ རྟ་པ་རྣམས་གྲ་སྒྲིག་ཨང་གསར་དང་། བུད་མེད་དང་
བྱིས་པ་རྣམས་ཕར་ཚུར་གཡོལ་རོགས་” ཞེས་བཤད་རྗེས། རྟ་པ་རེ་ལ་
རྟ་འཛིན་མཁན་རེ་ཡོད་པས་དེ་དག་གིས་ཚད་བཀག་གི་གནས་སུ་
བཟུང་སྟེ་བསྡད། ཡུད་ཙམ་སོང་རྗེས་རྟ་པ་དེ་དག་རིམ་པ་གཉིས་དང་
ཁག་གསུམ་དུ་དབྱེ་ནས་བཏང་བས། དེ་ དག་ ཧྲག་སྒྲ་དང་བཅས་
གཅིག་མཇུག་གཉིས་མཐུད་ཀྱིས་གྲོང་ཚོའི་འོང་ཁ་ཁྱོན་ཡོངས་སུ་སྐོར་བ་
རྒྱག་པར་ ཕྱིན། གཡུལ་ཐང་དུ་ཡོད་པའི་མི་རྣམས་ཀྱིས་བྲེལ་བྲེལ་
འཚུབ་འཚུབ་ངང་ནས་དེ་གར་ཡོད་པའི་ཅ་དངོས་དང་བཟའ་བཏུང་
རྣམས་བསྡུ་གསོག་བརྒྱབ་པ་དང་དེ་ནས་གྲོང་ཚོའི་ནུབ་ངོས་སུ་གོམ་པ་
བརྒྱ་ཕྲག་ཁ་ཤས་ཤིག་གི་ས་ན་གཤོངས་ཤིག་ཡོད་པ་དེའི་སྟེང་དུ་ཇ་ཆང་
དང་མར་ཟན་སོགས་ཟས་རིགས་ཁྱེར་ནས་རྐང་ཐང་དང་རྟ་པ་འོང་
ཁ་སྐོར་མཁན་ལ་བསྒུག་པར་སོང་།
ཕྱི་དྲོ་མ་གཞི་རྟ་རྒྱུག་ཡོད་ཀྱང་རྒྱུག་ལམ་ཐུང་བས་ཐེངས་གསུམ་
]མར་ཟན་ནི་མར་དང་ཕྱུར་བ། རྩམ་པ་བཅས་ལྷན་དུ་བརྫིས་པ་སྟེ་མེར་སྤོགས་ཀྱང་ཟེར།



འོང་སྐོར་དུས་ཆེན་སླེབས་བྱུང།
བཞི་ཙམ་ཡར་རྒྱུག་མར་རྒྱུག་བྱས་ན་ཚར་འགྲོ་བས་དེ་ཙམ་གྱི་ལྟད་མོ་
འཁྲུག་པོ་མེད་ཅིང་། རྟ་རྒྱུག་ངོ་མ་ནི་དོན་དུ་འོང་ཁར་སྐོར་བ་རྒྱག་
སྐབས་ཡིན་པས། རྟ་པ་དེ་དག་གིས་རང་གི་རྟ་ཕོ་ལྕག་གིས་བསྐུལ་
ནས། ང་ཤོར་ཁོ་ཤོར་གྱིས་གདོང་འཕྲོག་རེས་བྱེད་པ་དང་། ཆུ་ཚོད་
ཕྱེད་ཀ་ཙམ་འགྲོ་སྐབས་ལམ་ཐག་ཀྱང་ཕྱེད་ཀ་ཙམ་ཟིན་ཡོད། སྐབས་
དེར་རྟ་པ་སྔོན་མ་ཁག་གཅིག་ཕུད། དེ་མིན་གཞན་དག་ཕལ་ཆེར་
བཟང་ཞན་དབྱེ་བ་ཆོད་ནས་སྔ་རྟིང་འཛར་འཛར་དུ་འགྲོ་བཞིན་ཡོད།
ན་གཤོངས་སུ་སྒུག་མཁན་རྣམས་ཀྱིས་སྒུག་མི་ཚུགས་པའམ་
སེམས་འཚབ་པའི་ངང་ཐག་རིང་ན་འགྲོ་བའི་རྟ་པ་རྣམས་ལ་མིག་ངོ༌
ཆོད་1མི་བཞིན་སྔོན་ལ་ཡོད་པ་དེ་ག་གེ་མོ་རེད། གཉིས་པར་ཡོད་པ་དེ་
ཅི་ཅི་རེད། མཇུག་ཏུ་ལུས་པ་དེ་འདི་དང་འདི་རེད་ཅེས་ཚོད་དཔག་སྣ་
ཚོགས་བྱེད་བཞིན་ཐག་མ་ཆོད་པའི་བར་དུ་རྟ་པ་དེ་དག་ཐག་ཇེ་ཉེར་
འགྲོ་སྐབས། མང་ཆེ་བས་ཁ་གཅིག་གྲགས་ཀྱིས་“ ཨང་དང་པོར་ཡོང་
མཁན་དེ་ཧྲུའུ་ཅི་དབང་རྒྱལ་ལགས་རེད། གཉིས་པ་དེ་གཉིས་ནི་ཨུ་
ཡོན་ངག་དབང་ལགས་དང་ཕུན་ཚོགས་རེད་” ཅེས་ཤོད་བཞིན་ཚང་
མས་སྔོན་དུ་ཡོང་མཁན་ལ་དོ་སྣང་བྱེད་པ་ལས་མཇུག་ཏུ་སུ་ལུས་ཡོད་
1)མིག་ངོ་ཆོད་ནི་བལྟས་ནས་ཤེས་པའམ་ངོས་ཟིན་པའི་དོན།
la



སྐོམ་སེལ་བདུད་རྩིའི་ཆུ་རྒྱུན། (༩)
མིན་ལ་དོ་སྣང་མ་བྱུང་།
ཕུན་ཚོགས་དང་ཨུ་ཡོན་ངག་དབང་གི་རྟ་ཕོ་དེ་གཉིས་ནི་ད་དུང་
ཡང་བཟང་ཞན་གྱི་དབྱེ་བ་མི་ཆོད་པ་ལྟར་ཧ་ལམ་ གོམ་པ་གཅིག་
མཚུངས་ཀྱིས་སྤོས་ཡོང་གི་ཡོད་པས། ཚེ་བརྟན་ལྷ་མོས་ལྟ་བཞིན་ལྟ་
བཞིན་སེམས་ནང་དུ་དངངས་འཚབ་ཚད་ལས་འདས་པ་སྐྱེས་པ་དང་།
མི་གཞན་ གྱིས་ ཁོ་ གཉིས་ཀྱི་རྟ་ཕོའི་གོམ་པའི་འདེགས་འཇོག་དང་
བསྟུན་ནས་དཔྱད་པ་གཏོང་སྐབས། མོའི་ཡིད་ནས་ “ ཕུན་ཚོགས།
མགྱོགས་པོ་ གྱིས། ལྕག་ཚན་གཅིག་གཞུས་” སྙམ་པ་དང་ལག་པ་
གཉིས་ཀྱང་ཁུ་ཚུར་དམ་དུ་བསྒོངས་མོད། ཧྲུའུ་ཅི་དབང་རྒྱལ་གྱི་རྟ་དེ་
ནི་དམངས་གཙོའི་བཅོས་བསྒྱུར་སྐབས་གཞིས་ཀའི་གཉེར་པའི་སྒེར་རྟ་
ཡིན་པས་བསྡུར་ཐབས་མ་བྱུང་བ་དང་། ཨུ་ཡོན་ངག་དབང་གི་རྟ་ནི་
ཕུན་ཚོགས་ཀྱི་རྟ་ལས་ལེགས་པ་ཡོད་བཟོ་མ་མཆིས་ནའང་། རྒྱུགས་
ལམ་གྱི་མཐར་སླེབས་སྐབས་གང་ལྟར་ངག་དབང་གི་རྟ་བྲ་བོ་དེ་གོམ་
པ་ཁ་ཤས་སྔོན་དུ་ཤོར་བ་དང་ཕུན་ཚོགས་ཀྱི་རྟ་རྐྱང་པོ་2 འདི་ཨང་
གསུམ་པར་ལུས། སྐབས་དེར་ཚེ་བརྟན་ལྷ་མོའི་སེམས་ལ་“ བརྒྱ་ཐམ་
(1)བྲ་པོ་ནི་འདིར་སྤུ་མདོག་སྨུག་པོ་ལ་གོ་དགོས། །
(2)རྐྱང་པོ་ནི་སྤུ་མདོག་དམར་ནག་ཅན། །



འོང༌སྐོར་དུས་ཆེན་སླེབས་བྱུང།
པའི་གྲལ་མགོར་མ་སླེབས་ཀྱང་སྟོང་ཐམ་པའི་གྲལ་མཇུག་ཏུ་མ་ལུས་ན་
འགྲིག་པ་རེད། དེ་བས་ང་རྒྱལ་ཆེ་དྲགས་ཏེ་སར་བརྡབ་ཆག་བྱུང་ན་།)
དཔེ་བསགས་པ་རེད་” སྙམ་སྟེ་རང་གིས་རང་ལ་སེམས་གསོ་དང་
ཡིད་ཚིམ་ནས་རེ་ཞིག་རང་གི་པ་ཕའི་རྟ་ཕོ་དེ་གང་དུ་ཡོད་མིན་ལའང་
དོ་སྣང་མ་བྱུང༌། རྡོ་རྗེས་འཛུམ་དམུལ་དམུལ་གྱིས་རང་གི་བུའི་རྟ་ཕོ་
དེའི་རྟ་ཁ་ལེན་པར་འགྲོ་སྐབས། ཚེ་བརྟན་ལྷ་མོ་གཞི་ནས་གཉིད་ལས་
སད་པ་ལྟར་བྱུང་ནས་རང་གི་པ་ཕ་གང་དུ་ཡོད་མིན་ལྟ་སྐབས་རང་གི་
འཁྲིས་ནས་སྒྲོལ་མས་“ ཨ་ཅག་ལྟོས་དང་། པ་ཕ་མཇུག་ནས་བརྩིས་
པའི་ཨང་གསུམ་པ་རེད་འདུག” ཅེས་སྨྲས་པས། ཚེ་བརྟན་ལྷ་མོས་ལྟ་
བཞིན་སེམས་སུ་སྐྱོ་སྣང་དང་ངོ་ཚ་ཟུང་དུ་སྐྱེས། །
སྒྲོལ་མས་“ པ་ཕས་རྟ་ལ་ལྕག་གིས་མ་བྲབས་པ་ག་རེ་བྱེད་ཀྱི་
ཡིན་ནམ། ད་དུང་མགྱོགས་ཙམ་མ་བྱས་ན་ཨོང་རིལ་སྒྲུག་མཁན་བྱེད་
དགོས་པ་འདུག་” ཅེས་འཁང་ར་བྱས་པས། ཚེ་བརྟན་ལྷ་མོས་“ པ་
]སར་བརྡབ་ཆག་བྱུང་ན་ཞེས་པ་ནི་འདིར་རྟ་ཐོག་ནས་ལྷུང་སྟེ་ས་ལ་བརྡབས་ནས་རྐང་ལག་
ཆག་སྐྱོན་བྱུང་ན་ཞེས་པའི་དོན། །
(2དཔེ་བསགས་པ་ནི་ཡུལ་སྐད་དེ་མདོ་སྨད་དུ་དཔེ་བཞག་སོང་ཞེས་པ་དང་འདྲ། དོན་ནི་མི་
འོས་པའི་དཔེ་ཞིག་བཞག་སོང་ཞེས་པའོ། །
(3པ་ཕ་ནི་ཨ་ཕའི་དོན།



སྐོམ་སེལ་བདུད་རྩིའི་ཆུ་རྒྱུན།
(༩)
ཕའི་རྟ་ནི་ཁྱིམ་ཚང་གཞན་ནས་གླས་པ་ཞིག་ཡིན་པས་ཕོ་རྒོད་པ་ལས་
གཉིད་སྐྱིད་པ་ཡག་གི་རེད་” ཅེས་སེམས་གསོ་བཏང་བ་དང་། འདི་
ལྟར་བསམ་པས་ད་ལྟའི་ངོ་ཚའི་སྣང་བ་དེ་དག་ཀྱང་ཡལ།
རྟ་པ་རྣམས་གཡུལ་ཐང་ནས་ན་གཤོངས་སུ་མ་སླེབས་པར་ཧ་
ལམ་ཆུ་ཚོད་གཅིག་ཙམ་གྱི་དུས་ཡུན་འགོར་བ་དང་། རྟ་པ་མ་སླེབས་
ཙམ་གྱི་སྔོན་དུ་རྐང་ཐང་དུ་འགྲོ་མཁན་ཚོས་སྐོར་པ་རྣམས་དེ་གར་
འབྱོར། རྟ་པ་རྣམས་གཅིག་རྗེས་གཉིས་མཐུད་ཀྱིས་འབྱོར་སྐབས།
རང་རང་སོ་སོའི་ནང་མིས་རྟ་ཁ་ལེན་པ་དང་རྟ་པ་འབབ་ཏུ་འཇུག་པ་
ལས་དེ་རིང་མཇུག་ཏུ་སུ་ལུས་མིན་ལ་དོ་སྣང་མ་བྱུང་བའི་སྐབས་དེར།
མི་ཚོགས་ཀྱི་ཁྲོད་དུ་སྐད་ཅོར་དང་ཟིང་ཟིང་ལོང་ལོང་བྱུང་བ་དང་སྦྲགས་
མི་རྣམས་གཡས་གཡོན་དུ་བྱེར་)འགྲོ་སྐབས། དེ་དག་གི་དབུས་སུ་
གཟབ་མཆོར་ལེགས་པོ་སྤྲས་པའི་རྟ་པ་ཞིག་གིས་རྟ་ངང་པ་2ཞིག་ཞོན་
ནས་སྨྱོས་པ་ལྟར་མཆོངས་ཡོང་བ་དེ་ནི་ལྷག་རྡོར་རེད། །
ལྷག་རྡོར་གྱི་ཁྱིམ་ཚང་ནི་ཕ་ཚ་བུ་རྒྱུད་ལྕགས་བཟོ་བྱེད་མཁན་
ལག་རྩལ་པ་ཡིན་མོད། སྐབས་དེར་ལག་རྩལ་པ་ཞེས་པའི་གོ་མིང་ཐོབ་
དབྱེར་ནི་བྲོས་པའི་དོན།
(2ངང་པ་ནི་འདིར་སྤུ་མདོག་དམར་སེར་ལ་གོ་དགོས།



འོང་སྐོར་དུས་ཆེན་སླེབས་བྱུང།
ཐང་མེད་ནའང་སྲིད་གཞུང་གསར་པས་བཅོས་བསྒྱུར་བྱེད་སྐབས་ཁོའི་
ཁྱིམ་ཚང་ལ་ཐུགས་ཁུར་དང་རོགས་རམ་བྱས་ཡོད་ལ། ལྷག་པར་སྲིད་
གཞུང་ནས་ཁོའི་ཕ་ལ་“ ད་ནི་ཁྱོད་ཀྱི་ཁྱིམ་མི་བུ་ཕྲུག་དང་བཅས་པའང་
མི་དམངས་དང་གཅིག་མཚུངས་ཡིན་པ་ལས་རིགས་རུས་ལེགས་ཞན་གྱི་
དབྱེ་བ་མེད་” ཅེས་དང་། ད་དུང་“ ཁྱོད་ཀྱིས་སྔར་ལས་ལྷག་པའི་སྒོ་
ནས་ཞིང་འབྲོག་མང་ཚོགས་ཀྱི་ ཐོན་སྐྱེད་ལག་ཆ་བཟོ་རྒྱུར་ཞབས་
འདེགས་ཧུར་ཐག་ཞུ་དགོས་” ཞེས་བཤད་དེ་རྟ་ངང་པ་དེ་ཡང་བཅོས་
བསྒྱུར་སྐབས་གནང་བ་ཞིག་ཡིན་པ་དང་། ལྷག་རྡོར་རང་ཉིད་ཀྱང་རྟ་
ལ་དགའ་བོ་ཡོད་པས་རྒྱུན་དུ་རྩྭ་ཆུ་ཆག་གསུམ་འཕྲོད་ཐག་ཆོད་སྟེར་
གྱི་ཡོད་པས། འདིར་བལྟས་ན་རྟ་གཞན་དག་ལས་ཞན་པ་མེད་ལ་
མཇུག་ཏུ་ལུས་དགོས་དོན་ཡང་མེད། འོན་ཀྱང་འཕྱུག་རྒྱུ་ནི་མདང་
ནུབ་རྟའི་ཆག་གི་ནང་དུ་ཕྱུགས་ཟོག་གི་ཁྲག་བླུགས་པར་མ་ཟད། ད་
ནངས་རྟ་ལ་ངར་སློང་བའི་ཆེད་དུ་ཇ་ཁུ་གར་མ་ཧར་འདོན་ བླུད་པ་
དེས་རྟ་ཕོ་ཇ་ར་བཟི་ནས་རྒྱུག་ལམ་སྟེང་ནས་ཁ་ཤོར་》ཏེ་ཁ་ཡར་@དུ་
1)ཆག་ནི་ནས་ཧྲིལ་བཏགས་ཀྱི་གཟན་ཆས།
(2)གར་མ་ཧར་འདོན་ནི་གར་མ་ནི་ནུར་བའམ་ནུར་མོ་དང་ཧར་འདོན་ནི་ངར་སློང་གི་དོན།
(3)ཁ་ཤོར་ནི་འདིར་རྟ་ཁ་མ་ཐུབ་པའི་དོན།
ཁ་ཡར་ནི་ཁ་ལོགས་སུ་ཡར་བ་སྟེ་མང་པོའི་ཁྱུ་ལས་ཤོར་ཏེ་ག་ས་གར་རྒྱུག་པའི་དོན།



སྐོམ་སེལ་བདུད་རྩིའི་ཆུ་རྒྱུན། (༩)
སོང་བ་དང༌། ཁ་ལོ་བཏུལ་ནས་མུ་མཐུད་ཡོང་སྐབས། རྟ་པ་གཞན་
དང་རྒྱང་ཐག་ཆོད་ཟིན་པས་ཐབས་ཤེས་མེད་པར་ “ ཨོང་རིལ་སྒྲུག་
མཁན་” མི་བྱེད་ཀ་མེད་བྱུང་བས། ཁོ་ཁོང་ཁྲོ་ཟ་ལ་ངོ་ཚ་ཆེན་པོ་བྱུང་
བས་རྟ་ཐོག་ནས་མ་བབས་པར་རྟ་ལྕག་གིས་ནན་གྱིས་བྲབས་ནས་ཡར་
རྒྱུག་མར་རྒྱུག་གིས་རྟ་ཕོ་ཁྲག་འཚལ་ལངས་པ་བཟོས་ནས་འཁོན་ལན་
སློག་པའམ་བསླབ་གཅུན་བྱེད། རྟ་དེ་ནི་ཁ་གདངས་ཤིང་ཧོར་སྒྲ་དང་
བཅས་ཡར་མར་རྒྱུག་སྐབས་རྐང་ལག་གི་རྨིག་ལྕགས་ཀྱིས་སྤང་རྩྭ་སྔོན་
པོ་ཡང་ལྷེབ་ཙམ་ལྷེབ་ཙམ་བརྐོས་ནས་ཐོར་ཡོང་བས་མཐའ་སྐོར་གྱི་མི་
རྣམས་ཀྱང་ཞེད་ནས་ཕར་ཚུར་བྲོས་འགྲོ་བ་དང་། དེ་ནས་རིམ་བཞིན་
མི་རྣམས་ཀྱིས་ཁོ་ལ་མ་མོས་པའི་མིག་བརྡ་སྟོན་བཞིན་“ མགར་པ་རང་
རེད་” ཅེས་ལྐོག་ལབ་དི་རེ་བ་གཏོང་བས། ད་གཟོད་ཁོ་རྟ་ལས་བབས་
ཤིང་ད་དུང་ཁོང་ཁྲོ་མ་ཞི་བར་རྟ་ཕོ་དེའི་སྲབ་ཐག་ནས་དམ་དུ་བཟུང་བ་
དང༌། རྟ་ལྕག་གིས་ཡང་ཡང་བྲབས་ཏེ་རང་གི་ཁོང་ཁྲོ་དང་ངོ་ཚ་མ་
ལུས་སྲོང་ཐབས་བྱེད་པས། ཁོའི་ཨ་ཅེ་དང་མི་གཞན་གྱིས་ཁ་ཏ་བྱས་
རྗེས་གཞི་ནས་མཚམས་བཞག
གྲོང་ཚོའི་ཉེ་སྐོར་གྱི་གཡུལ་ཐང་དུ་རོགས་རེས་ཚོ་ཆུང་སོ་སོ་བྱས་
ཏེ་གུར་བརྒྱབ་ཡོད། གུར་དེ་དག་གི་ཁྲོད་ དུ་ རས་གུར་ གཅིག་མ་
གཏོགས་དེ་བྱིངས་ཚང་མ་སྦྲ་གུར་ནག་པོ་ཤ་སྟག་ཡིན་པ་དང་། རས་



འོང་སྐོར་དུས་ཆེན་སླེབས་བྱུང།
གུར་ནི་དེ་དག་ལས་མངོན་གསལ་དོད་ཤོས་ཡིན་པས་གཞོན་ནུ་དང་
བྱིས་པ་རྣམས་ཀྱི་ཡིད་དབང་འཕྲོག་ཤོས་སུ་གྱུར། མི་རྣམས་སོ་སོ་གུར་
ནང་དུ་བསྡད་ནས་ཇ་ཆང་བདུད་རྩིའི་རྒྱ་མཚོར་རོལ་ཅིང་། སྐྱེས་པ་ཁ་
ཅིག་ཤོ་ལ་མགོ་འཁོར་བ་དང་ཁ་ཤས་ཀྱིས་དེ་ལ་རུབ་ནས་ལྟད་མོ་ལྟ་
བཞིན་ཤོ་ཇུས་འདོན་རོགས་བྱེད། ལོ་ན་ཅུང་རྒན་པ་རྣམས་ནི་བཞིན་
རས་དམར་མདངས་རྒྱས་ཤིང་། སྐྱིད་གཏམ་སྡུག་གཏམ་སྨྲ་བཞིན་
ཡོད་པ་ནི་གུར་ཚང་མ་ཧ་ལམ་གཅིག་མཚུངས་རེད། བྱིས་པ་རྣམས་ནི་
གཟབ་མཆོར་སྤྲས་ཏེ་ལག་པར་ཁ་ཟས་དང་མར་ཟན་ཁྱེར་ནས་ཕན་
ཚུན་ངོམ་སོ་དང་རྩེད་མོ་རྩེ་བཞིན་ཕར་རྒྱུག་ཚུར་རྒྱུག་བྱེད། །
ཉིན་གུང་ལྟོ་ཆས་ཟ་སྐབས་ཁྱིམ་ཚང་མི་རེ་ངོ་རེས་སློ་མའི་ནང་དུ་
མར་དང་ཕྱུར་བ། བུ་རམ་བཅས་རྫོབ་རྫོབ་བླུགས་པའི་མར་གཟན་
ཁྱེར་ཡོད་པ་དག་ཁ་ཕྱེ་བ་དང་གྲིས་གཏུབས་ནས་ཕན་ཚུན་གཏོང་རེས་
བྱེད་པ་དང་། པད་ཚལ་བརྔོས་མ་དང༌། ལ་ཕུག་བརྔོས་མ། དེ་
བཞིན་རི་སྐྱེས་ལྕ་བ་བརྔོས་མ་སོགས་སྤགས་འདྲེས་ཀྱི་ཁར། ཁྱིམ་ཚང་
ཆ་རྐྱེན་ལེགས་པ་ཁ་ཤས་ཀྱིས་ཤ་སྐམ་པོ་ལག་པ་ཙམ་རེ་ཡང་ཁྱེར་ཡོད་
པས་དེ་ལ་མི་ཚང་མས་ཡིད་སྨོན་བྱེད།
མི་རྣམས་ཀྱིས་མཆོད་དང་བཞེས་དང་ཞེས་ལྟོ་ཆས་ཟོས་ཚར་
གྲབས་ཡོད་སྐབས་གཞིས་ཀར་གཟིགས་ཕུད་འབུལ་བ་དང་དེའི་རྗེས་



སྐོམ་སེལ་བདུད་རྩིའི་ཆུ་རྒྱུན། (༩)
རང་ཉིད་ཀྱི་གྲོང་ཚོར་འཁྲབ་སྟོན་བྱས་རྗེས་རིམ་བཞིན་གྲོང་ཚོ་ཁག་
གཞན་དུ་འགྲོ་བཞིན་ཡོད།
དམངས་གཙོ་བཅོས་བསྒྱུར་བྱས་རྗེས། སྲིད་གཞུང་གིས་ ཁོ་
ཚོའི་སྒྱུ་རྩལ་ལ་དོ་སྣང་བྱས་ཏེ། གཞིས་ཀ་དང་སྐུ་དྲག་ནས་གཞུང་
བཞེས་བཏང་བའི་དངོས་པོ་ཁག་ཅིག་ཁོ་ཚོའི་འཁྲབ་ཆས་ལ་སྤྲད་པ་དང་
རྔ་སྦུབ་ཀྱང་ཆ་ཚང་བ་སྤྲད་ཅིང་། དེ་ནས་བཟུང་སློང་མོ་དང་འཁྲབ་
སྟོན་ཟུང་འབྲེལ་མི་ཆོག་ནའང་ཤང་མི་དམངས་སྲིད་གཞུང་དབུ་བརྙེས་
སྐབས་འཁྲབ་སྟོན་བྱས་ཡོད་ལ། ད་དུང་སྔར་བཞིན་དུས་ཆེན་དང་
འོང་སྐོར་སྐབས་འཁྲབ་སྟོན་བྱེད་བཞིན་ཡོད། །
ལྷ་མོ་འཁྲབ་མཁན་མི་གྲངས་བཅུ་གྲངས་ཤིག་ལས་མེད་པ་དེ་
དག་ཚང་མ་སྐྱེས་པ་ཡིན་པས་བུ་མོའི་འཁྲབ་སྟོན་པ་ཡང་སྐྱེས་པས་བྱེད་
དགོས་ཤིང་། མཐར་ཕྱིན་གྱིས་ཟེ་མ་ར་མགོ་དང་། བསོད་ནམས་
སྟོབས་རྒྱལ། ཧ་རི་ནག་པོ། ཨ་ནེ་སྙེ་མོ་བཅས་འཁྲབ་ཀྱི་ཡོད་ལ། དེ་
རིང་ཡང་ 《 འགྲོ་བ་བཟང་མོའི་རྣམ་ཐར་》ནང་ གི་ཟེ་མ་ར་མགོ་
འཁྲུབས་ནས་རྣམ་ཀུན་ལྟར་མི་རྣམས་གད་མོས་གྲོད་པར་ལག་པ་འཇུ་
དགོས་པ་བཟོས།



ནད་
སྤྱང་ཚེར།
འདི་ནི་གནམ་གཤིས་ཀྱི་དྲོད་གྲང་སྙོམས་ཤིང་འཇམ་རླུང་དལ་
བུར་ལྡང་བའི་ཉིན་ཞིག་གི་ཕྱི་དྲོ་སྟེ། ABCགསུམ་སླར་ཡང་མཁར་
གྲོང་ཆུང་བའི་བཞི་མདོའི་སྲང་ལམ་དུ་འཛོམས་བྱུང་། །
ཁོ་གསུམ་ནམ་རྒྱུན་དང་འདྲ་བར་ ཐད་ ཀར་ “ ལང་ཚོའི་ཇ་
ཁང་”ནང་དུ་ཕྱིན། །
ཟས་རིགས་སྣ་འཛོམས་ཀྱི་སྡེར་ ཁ་ཡོངས་སུ་བཤམས་རྗེས།
Aལགས་ཀྱིས་ཨ་རག་ཤེལ་དམ་གང་གི་ཁ་སོ་ཡིས་ཕུད་ནས་སོ་སོར་
དཀར་ཡོལ་ཆུང་ཆུང་གང་རེ་བླུགས་པ་དང་མཉམ་དུ། ཆང་དཀར་
མཐོན་པོར་བཏེགས་ནས་འཛུམ་མདངས་དང་བཅས་འདི་སྐད་དུ། །
“ཡ། དེ་རིང་ཡང་འུ་སྤུན་ཟླ་གསུམ་པོ་ལྷན་དུ་འཛོམས་སོང་།
བདག་ཅག་ གི་དེ་ སྔོན་གྱི་མཛའ་བཤེས་ དང་། ད་ ལྟའི་བདེ་སྐྱིད།
འབྱུང་འགྱུར་གྱི་འདུན་མའི་ཆེད་དུ། བདུད་རྩི་འདི་ཚང་མས་གཙང་
བཞེས་གནོངས། གཙང་བཞེས་གནོངས་” ཞེས་ཟེར་བ་དང་མཉམ་དུ་
ཚང་མས་ཧ་ཅང་བྱང་ཆ་ལྡན་པའི་ངང་ཆང་དཀར་གསུམ་ཐག་སེ་ལྷན་



སྐོམ་སེལ་བདུད་རྩིའི་ཆུ་རྒྱུན།
(༩)
དུ་གཏུགས་ནས་འཐུང་ཡག་བྱས།
ཁོང་གསུམ་པོས་ཞིམ་པའི་ཟས་ཟོས། མངར་བའི་ཆང་འཐུངས་
ནས་རེ་ཞིག་འགོར་རྗེས། ཁ་དཔེ་ལ་ཆང་འཐུངས་ན་གཏམ་མང་ཞེས་
པ་ལྟར་ཡར་བཤད་མར་བཤད་ཀྱི་གཏམ་གླེང་གི་མགོ་བརྩམས། དེ་
ཡང་སུའུ་ལེན་གྱི་ཆེས་མཐོའི་མགོ་ ཁྲིད་ ཀོར་པ་ཆའོ་ཧྥུའི་རྒྱ་མཚོའི་
རླབས་བཞིན་བརྡོལ་བའི་བཅོས་བསྒྱུར་གྱི་བྱེད་ཐབས་ནས། ཨེ་ལང་
དང་ཨེ་རག་གཉིས་ཀྱི་ལོ་བརྒྱད་ཀྱི་རིང་ལ་དྲག་ཏུ་འབར་བའི་འཐབ་
འཛིང་གི་མེ་དཔུང་དེ་ཞི་འཇགས་སུ་སོང་བའི་བར། ཉེ་ལམ་ཀུན་གྱི་
བདེ་སྡུག་གི་ཁེ་ཕན་ལ་རག་ལས་པའི་དངོས་པོའི་རིན་གོང་དེ་ཉིན་རེ་
ལས་ཉིན་རེར་འཕར་བའི་ཧ་ལས་པའི་ངང་ཚུལ་ནས། ཡུལ་ག་གེ་མོ་
ཞིག་ཏུ་ལོ་རྒྱུས་སྟེང་བྱུང་མ་མྱོང་བའི་ཚ་གདུག་ཡ་ང་བ་ཞིག་བྱུང་ནས་མི་
བགྲང་ཡས་པའི་ཚེ་སྲོག་འཕྲོགས་པ་སོགས་ཕྱོགས་བཞི་མཚམས་བརྒྱད་
དང་གླིང་ལྔ་མཚོ་བཞིའི་འཕྲིན་ གསར་གང་མང་གླེང་མཐར། སྟོང་
བསྲུབས་འོ་མའི་མར་ལོ་དང་བརྒྱ་བཤད་ཚིག་གི་རྩ་བ་དེ་བོད་གངས་
ཅན་གྱི་སྟེང་ལ་བབས།
Aལགས་ཀྱིས་ཆང་དཀར་ཡོལ་གང་ཞབས་དག་བརྒྱབ་རྗེས།
སྡེར་མ་ལས་ཚོད་མ་ཞིག་བླངས་ནས་ཁ་ནང་དུ་འཕངས་ཏེ་དལ་བུར་
ལྡོད་བཞིན་དུ་“ཡ། སྤུན་ཟླ་ཚོ། དོན་མེད་ཀྱི་ཁ་བརྡ་བྱས་ནས་ཅི་



ཡོང་། ང་ཚོར་དགོས་པ་ནི་རང་གི་མི་རིགས་རེད། ད་ལྟ་རང་རེའི་
རྒྱལ་ཁབ་ཀྱི་མི་རིགས་གཞན་རྣམས་ནི་ཡར་ངོའི་ཟླ་བ་བཞིན་དུ་ཇེ་རྒྱས་
དང་ཇེ་ གསལ་ རེད། ཡིན་ནའང་། ང་ ཚོ་ བོད་ ཁ་ བ་ ཅན་ འདི
....” ཞེས་ བཤད་ པ་ན། Bལགས་ ཀྱིས་ འཕྲལ་ དུ་ ཁོའི་ ཚིག་
མཚམས་བཅད་དེ་ཤུགས་རིང་ནར་ནར་འབྱིན་བཞིན། །
“ ཨ་ཡ། ང་ཚོ་བོད་འདི་དངོས་གནས་མི་རིགས་རྗེས་ལུས་ཤིག་
རེད་ཨང་། གནའ་བོའི་དུས་སུ་རང་རེའི་ཡབ་མེས་སྲོང་བཙན་སྒམ་
པོའི་སྐུ་རིང་ལ ....” ཞེས་སྤྲོ་སྣང་དང་དྲེགས་ཉམས་ཀྱིས་ཐོགས་
པ་མེད་པར་བཤད། །
འགྲམ་དུ་ སྡོད་ པའི་Cལགས་ནི་ ཕར་ བལྟས་ཚོད་ལ་མཁས་
ཉམས་དང་ལྡན་པ་ཞིག་འདུག ཁོས་ཅི་ཡང་མི་སྨྲ་བར་དཔྲལ་གཉེར་
སྟུག་པོ་བསྡུས་པའི་ཚུལ་ལ་བལྟས་ན། ཕལ་ཆེར་དོན་དག་དེའི་སྐོར་ལ་
བསམ་བློ་གཏིང་ཟབ་ཅིང་རྒྱ་ཆེ་བ་ཞིག་གཏོང་བཞིན་འདུག་པ་ནི་གོར་
མ་ཆག སྐབས་དེར་ཁོས་རང་གིས་དཔྱད་གཏམ་གནང་བའི་དུས་ལ་
བབས་འདུག་སྙམ་པ་བཞིན། ལག་པས་གདོང་གི་འོས་ཤིང་འཚམ་
པའི་ཤེལ་མིག་ཡིད་དུ་འོང་བ་དེ་བྱང་ཆ་ལྡན་པའི་ངང་ཡར་འདེད་ཙམ་
བྱས་ནས་མཁས་པའི་ཚུལ་གྱིས་སྨྲས་པ། “ ཕྲན་གྱིས་བལྟས་ན། རང་
རེའི་མི་རིགས་འདི་འདྲའི་རྗེས་ལུས་ཡིན་དོན་ནི། གཙོ་བོ་མི་རིགས་



སྐོམ་སེལ་བདུད་རྩིའི་ཆུ་རྒྱུན། (༩)
འདིའི་བསམ་བློ་མཁྲེགས་འཛིན་ཚེ་བས་རེད། བོད་ཀྱི་ཀླད་པ་ནི་
མཁྲེགས་པོ་རྡོ་དང་ཁྱད་པར་མི་འདུག ང་ཚོས་གཞན་པ་བཤད་མི་
དགོས། རང་གི་འདུག་གནས་ཀྱི་ཆ་ནས་བཤད་ནའང་། དེ་ནི་ངོ་མ་
ས་རྒྱ་ཆེ་ཞིང་ཐོན་ཁུངས་ཕུན་སུམ་ཚོགས་པས་གསར་གཏོད་ཀྱི་ཆ་རྐྱེན་
འཛོམས་ན་ཡང་འདི་འདྲའི་མཐུན་རྐྱེན་བེད་སྤྱོད་མི་ཐུབ་ལ་སྤྱོད་ཀྱང་
མི་ཤེས། ཨེ—ཚོང་ཟོག་འདུ་ཤེས་ཀྱི་ཕྱོགས་ནས་དེ་བས་ཀྱང་ཞན།
དཔལ་འབྱོར་གྱི་བསམ་བློ་ཅུང་ཙམ་ཡང་མི་འདུག ཐ་ན་སྒོར་མོ་ཡི་
དྭགས་ཀྱིས་གསོག་གསོག་བྱས་ནས་བཀོལ་དགོས་སར་མི་བཀོལ་བར་
ཚང་མ་དགོན་པའི་འབག་སྐུར་ཕུལ་བ་རེད། ངོ་མ་གླེན་པ་ནོར་དང་
འདྲ། ཁྱོད་གཉིས་ཀྱིས་ཤོད་དང་འདི་ལྟར་བྱས་ན་ཕན་པ་ཅི་ཡོད།
དཔལ་འབྱོར་རིག་པའི་ཆ་ནས་བཤད་ན། འཁོར་སྐྱོད་མེད་ཚེ་ཐོན་
སྐྱེད་ཡོད་མི་སྲིད་ལ། ཐོན་སྐྱེད་མེད་ཚེ་ཚོང་ཟོག་ག་ནས་འབྱུང། མར་
ཁེ་སིས་《 མ་རྩའི་རྣམ་བཤད་》དུ་གསལ་པོར་གསུངས་དོན… .”
ཞེས་སོགས་Cལགས་ཀྱི་གཏམ་གླེང་ནི་ཆུ་བོའི་འབབ་རྒྱུན་དང་འདྲ་བར་
མཚམས་ཆད་ཀི་མི་འདུག
“ཡ། ཤོག་ཤོག་ཤོག ང་ཚོའི་སེམས་ཁ་བརྡའི་ནང་ལ་འཁོར་
སོང་བས་ཆང་འཐུང་རྒྱུའང་བརྗེད་འདུག ཡ་ཤོག… ”
ཨ་རག་ཉིང་ཁུ་རྩི་ལམ་དུ་རྒྱུགས་པ་ལོས་ཡིན། Aལགས་ཀྱི་



གདོང་དང་མགུལ་ལ་དམར་མདངས་ཤིག་མངོན་ནས་ཆང་དཀར་གང་
ཞབས་ དག་ བརྒྱབ་ རྗེས། སླར་ ཡང་ ཆང་ དཀར་ གང༌ བླུགས་
ཤིང་Cལགས་ཀྱི་གམ་དུ་སོང་སྟེ་ཆང་དཀར་ཡར་བཀྱགས་ནས།
“ སྤུན་ཟླ། ངར་བ་རེད། ལེགས་བཤད་ཟེར་བ་ནི་འདི་འདྲ་
ཞིག་ཡིན་དགོས། ང་ཚོའི་མི་རིགས་ཡར་རྒྱས་ཀྱི་ཆེད་དུ། ངས་ཁྱོད་ལ་
མཆོད་ཆང་ཞིག་འབུལ། བཞེས། བཞེས་” ཞེས་སོགས་བསྔགས་
བརྗོད་ཀྱི་མེ་ཏོག་ཐོར་བས། Cལགས་ནི་སྦྲང་རྩི་མངར་མོའི་ཉིང་ཁུ་
བཞེས་པ་ཇི་བཞིན་དགའ་ལྷང་ལྷང་དུ་གྱུར་ཅིང་། མགོ་བོ་ཀྲོག་ཀྲོག་
དང་བཞིན་རས་འཛུམ་འཛུམ། སྤྱན་ཟུང་ཟུམ་ཟུམ་བྱེད་པ་ལ་བལྟས་
ན། མི་འདི་ནི་འཐབ་གཡུལ་ནས་རྣམ་པར་རྒྱལ་ཏེ་ད་སོ་མ་ཕྱིར་ལོག་
པའི་ཁྲི་དམག་ལ་ཁ་ལོ་སྒྱུར་བའི་དཔའ་མཛངས་གཉིས་ལྡན་གྱི་དམག་
སྤྱི་ཆེན་མོ་ཞིག་ལོས་ཡིན་སྙམ་པའི་སྣང་བ་སྟེར། ཁོས་མུ་མཐུད་ནས། །
“ མཁྲེགས་འཛིན་གྱི་ལྟ་སྟངས་རྙིང་པ་དང་། འདུ་ཤེས་རྙིང་པ་
འདི་བསྒྱུར་དགོས་ཚེ། ངེས་པར་འགྱུར་བ་མེད་པའི་བློ་སྟོབས་ལྡན་པ་
དང་། དེང་རབས་ཀྱི་འདུ་ཤེས་གསར་པའི་དྲག་ཆས་སྤྲས་པའི་དཔུང་
ཁག་ཅིག་དགོས། སྤུན་ཟླ་རྣམ་པ། དཔུང་ཁག་འདིའི་གྲུབ་ཆ་ནི་ཏན་
ཏན་ང་ཚོ་མི་རབས་འདི—ལོ་རབས་བརྒྱད་ཅུའི་སྲོང་བཙན་སྒམ་པོའི་
བུ་རབས་ཚ་རྒྱུད་ཡིན ” ཞེས་བཤད་པ་ལ་ཉན་ན་གསན་མཁན་



སྐོམ་སེལ་བདུད་རྩིའི་ཆུ་རྒྱུན།
(༩)
མི་གཉིས་ལས་མེད་པར་སུ་ཞིག་ཡིད་ཆེས།
དྲི་མེད་ཀྱི་ལེགས་བཤད་གནང་ནས་མཚམས་འདིར་སླེབས་པ་
ན། འགྲམ་གྱི་Bལགས་འདུག་བཟོད་མེད་པར་ལག་པས་ཅོག་ཙེའི་
སྟེང་ལ་དྲག་ཏུ་ཐེངས་གཅིག་གཞུས་ཏེ། རང་ཉིད་ཀྱི་ལྟ་སྟངས་འདི་
ལྟར་གླེང་།
“ རེད། ཡང་དག་པ་རེད། ཡིན་ན་ཡང་ང་ལ་ལྟ་ཚུལ་མི་འདྲ་
བ་ཞིག་ཡོད། ངས་བལྟས་ན། རང་རེའི་མི་རིགས་འདི་རྨོངས་མུན་
གཉིད་ལས་སློང་དགོས་ན་ངེས་པར་རྩོམ་རིག་ལ་བརྟེན་དགོས།”
ཕར་བལྟས་ཚོད་ལ་Bལགས་ནི་རྩོམ་རིག་ལ་མཁས་པ་ཞིག་ཡིན་
པ་འདྲ། ཁོས་ཐོག་མར་བོད་ཀྱི་སྙན་ངག་གི་ལེགས་ཉེས་ཀྱི་ཆ་ལ་དཔྱད་
གཏམ་གང་མང་ཞིག་བརྗོད་རྗེས། འཕྲལ་དུ་གླེང་ཕྱོགས་བསྒྱུར་ནས་
ནང་བསྟན་རིག་གཞུང་ལ་དམོད་མོ་བྱེད་མགོ་བརྩམས་ཤིང་། བཤད་
ཀུན་བཤད་ཀྱིན་ཡར་ལངས་ཏེ་ལག་པས་ཕྱག་རྒྱ་བྱེད་བཞིན། མཆིལ་
མའི་གཟེགས་མ་ནི་ཕྱོགས་བཞི་མཚམས་བརྒྱད་ལ་གཏོར། །
“ མིག་སྔར། རང་རེའི་རྩོམ་རིག་ནི་ཉམས་པ་སླར་གསོའི་དུས་
ཡིན་ཞིང་། དེ་ནི་ཀྲུང་གོ་རྙིང་པའི་ལྔ་བཞིའི་རྩོམ་རིག་ལས་འགུལ་དང་
འདྲ་ལ། དེ་ལས་ཀྱང་དུས་རབས་བཅུ་བཞི་དང་བཅུ་དྲུག་བར་གྱི་ཡོ་
རོབ་ཀྱི་རིག་རྩལ་བསྐྱར་དར་གྱི་རླབས་རྒྱུན་དང་ཧ་ཅང་མཚུངས། དེང་
64a



སྐབས་ང་ཚོའི་མི་རིགས་ལ་ལུའུ་ཞུན་དང་། ཀོ་མོ་རོ། ཧྲ་ཧྲི་ཕིས་ཡ་ལྟ་
བུའི་རླབས་ཆེན་གྱི་རྩོམ་རིག་གདོང་ལེན་པ་དགོས་པ་རེད། རླབས་
ཆེན་གྱི་མི་སྣ་འདི་ལྟ་བུ་འབྱུང་སྲིད་པ་ལ་ང་ཡིད་ཆེས་བརྟན་པོ་ཡོད།
ཁོ་ཚོ་བདག་ཅག་གི་ཁྲོད་དུ་འབྱུང་ངེས་ཡིན། སྤུན་ཟླ་ཚོ། ང་ཚོའི་
དམིགས་ཡུལ་ལ་ཐག་མི་རིང་། སྐྱ་རེངས་ང་ཚོའི་མིག་མདུན་དུ་འཆར་
ངེས…...”
Bལགས་དངོས་གནས་སེམས་འགུལ་ཐེབས་འདུག ཁོས་ལག་
པ་བར་སྣང་དུ་གཡུག་བཞིན་གཏམ་གླེང་བྱེད་པའི་ཉམས་ལ་ཟ་ཁང་
ནང་གི་མི་རྣམས་ཀྱིས་ཅི་ཡིན་འདི་ཡིན་མ་ཚོར་བར་ཚང་མ་ཧ་ལས་ནས་
མིག་ཅེ་རེར་བལྟས་འདུག
“ Bལགས། ཁྱོད་ཀྱིས་བཤད་པ་ངོ་མ་ལེགས… ལེགས་
བཤད། ཤོག…... ཤོག ངས་ཁྱོད་ལ་མཆོད་ཆང་ཞིག་འབུལ…..
ང་ཚོའི་མི… མི་ རིགས་ཀྱི… ཆེད་ དུ… ཨུན… .
བཞེས།” །
Aལགས་ཀྱི་ དབང་ རྩ་ ཐམས་ ཅད་ སྦྲིད་ནས་ འབྱུང་ བཞིའི་
གཟུགས་ཁམས་བདེ་ལ་འཁོད་མི་ཐུབ་ནའང་། ཁོས་ང་ཚོའི་མི་རིགས་
ནི་དུས་ནམ་ཡང་བརྗེད་མི་འདུག
ཁོང་གསུམ་སྡོད་པའི་དྲ་མའི་ཤེལ་སྒོ་ལས་ཕྱིར་བལྟས་ཚེ། སྲང་



སྐོམ་སེལ་བདུད་རྩིའི་ཆུ་རྒྱུན།
(༩)
ལམ་དུ་ འཁོར་ ལོ་ དང་མི་རྣམས་ནི་བྲེལ་འཚུབ་ ངང་ཡར་ མར་ ལ་
མཚམས་མི་འཆད་པར་འགྲོ་བ་དང་། ཟ་ཁང་ནང་དུ་མགྲོན་པོ་རྣམས་
ཕར་འགྲོ་ཚུར་ཡོང་གི་རྒྱུན་མི་འཆད་པར་འདུག ཆུ་ཚོད་ག་ཙམ་སོང་
བའང་མ་ཤེས་པར་ཟ་ཁང་ནང་གི་མགྲོན་པོ་རྣམས་རིམ་བཞིན་ཇེ་ཉུང་
དུ་སོང་བ་དང་། ཞབས་ཞུ་བས་ཀྱང་ནང་ལ་གད་བདར་བྱེད་ཀྱིན་
འདུག
དུས་དེར་ཁོང་གསུམ་ཡང་ཕར་ཆེར་ཚད་ཅིག་ལ་སླེབས་འདུག
Aལགས་ཀྱིས་མགོ་ཅོག་ཙེ་ལ་སྔས་བྱས་ཏེ་ལག་པ་ཡ་གཅིག་གིས་
ཆང་དཀར་དམ་པོར་བཟུང་ནས། སྡུར་སྒྲ་འབྲུག་ལྟར་ལྡིར་བཞིན་
གཉིད་ཀྱི་ཞིང་ཁམས་སུ་སྒྱུ་མའི་དགའ་སྟོན་ལ་རོལ་བར་སྣང་།
Bལགས་དང་Cལགས་གཉིས་ཀྱིས་ཕན་ཚུན་གྱི་སྐེ་ལ་འཐམས་
ཏེ་སྐད་ཆུང་ངུས་ཉེ་འགྲམ་ནས་ཀྱང་མི་གོ་བའི་གཏམ་ལྡབ་ལྡིབ་ཏུ་
བཤད་ཀྱིན་འདུག Bལགས་ལ་བལྟས་ན་སྐྱོ་སྣང་ཆེན་པོ་ཤར་འདུག
མིག་ཟུང་དམར་པོར་གྱུར་ཅིང་ལག་པས་མཆི་མ་མཚམས་མེད་དུ་འབྱིད་
བཞིན་གདའ། སྐབས་རེར་ད་དུང་ “ ལ་རྒྱུ་” ཞེས་པའི་ཚིག་འགའ་
ཐོས་ཐུབ་ནའང། ཚིག་རྗེས་མ་ནི་ཅི་ཡང་གོ་རྒྱུ་མི་འདུག རིམ་བཞིན་
ཁོང་གཉིས་ཀྱི་སྐད་གསང་ཇེ་དམའ་ཇེ་དམའ་རུ་ཕྱིན་ནས་མཐར་ཐོས་
རྒྱུ་ཅི་ཡང་མི་འདུག...



འདི་ནི་གནམ་གཤིས་ཀྱི་དྲོད་གྲང་སྙོམས་ཤིང་བསིལ་འཇམ་རླུང་
བུ་དལ་བུར་ལྡང་བའི་ཉིན་ཞིག་གི་ཕྱི་དྲོ་སྟེ། ABCགསུམ་སླར་ཡང་
མཁར་གྲོང་ཆུང་བའི་བཞི་མདོའི་སྲང་ལམ་དུ་འཛོམས་བྱུང་།
}
༧
-
།
ན



སྐོམ་སེལ་བདུད་རྩིའི་ཆུ་རྒྱུན། (༩)
པུ་དེ་གུང་རྒྱལ་རྒྱལ་པོར་གསོལ་བ།
དོན་གྲུབ་དབང་འབུམ།
གྲི་གུམ་བཙན་པོས་ཞང་པོ་བོན་སྟོན་གནམ་ལྷའི་ཁ་ལ་མ་མཉན་
པར། རྟ་རྫི་ལོ་ངམ་དང་དཔའ་རྩལ་འགྲན་པའི་བཀའ་བསྒྲགས་པས།
བོན་སྟོན་གནམ་ལྷ་ཁྲོ་ཐོག་ནས་འོམ་བུ་གླ་སྒང་དང་ཁ་བྲལ་མོད། འོན་
ཀྱང་ཁོང་གི་སེམས་ནི་བདེ་ལ་འབབ་རྒྱུ་ཞིག་མི་འདུག་སྟེ། ཕྱིར་ལོག་
ནས་གྲི་གུམ་བཙན་པོ་ལ་ཐབས་ཇུས་ཤིག་འདོན་ནམ། དེ་ལྟར་བྱས་ན་
ཡང་བསྐྱར་ཁོང་ཁྲོ་ཞིག་སློང་ཡང་ཆ་མི་འཚལ་ཏེ། ཅི་བྱ་གཏོལ་བྲལ་དུ་
བཏང་ན་ཅི་བྱ། འོ་ན་བསྐྱུར་རམ་སྙམ་ན། ཡང་སེམས་འཚིག་ནས་
གཅིག་ཏུ་སྡོད་མི་ཚུགས་ཤིང་། སྐབས་འགར་སྲིང་མོ་དྲན་ཞིང་སྐབས་
འགར་ཚ་བོ་དྲན་ཏེ། མཚན་དུས་སུ་རྟག་པར་རྨི་ལམ་འཁྲུག ཉེ་བོ་
སྐྱོན་ཅན་ལ་ངོ་མ་ཅི་བྱེད་འདི་བྱེད་མི་ཤེས།
ཉིན་ཞིག་ཁོ་རང་སེམས་ཁམས་མི་བདེ་བས་ལམ་དུ་འཆག་
བཞིན་པའི་སྒང་ལ་ལམ་འགྲོ་པ་ཞིག་མཐོང་བྱུང་བས། “ མགྲོན་པོ་
འཆག་ནི་འགྲོ་བའི་དོན། །
68a



པུ་དེ་གུང༌རྒྱལ་རྒྱལ་པོར་གསོལ་བ།
ལགས། ཁྱེད་རང་གང་ནས་ཕེབས་བྱུང་” ཞེས་རང་དགར་དྲི་བ་ཞིག་
བྱས། །
“ འོམ་བུ་གླ་སྒང་ཞོལ་གྱི་འོམ་བུའི་ཚལ་ནས་འོངས།” ལམ་
འགྲོ་པས་དེ་ལྟར་ལན་བཏབ།
བོན་སྟོན་གནམ་ལྷས་“ འོ་ན་ཁྱེད་ཀྱིས་གནམ་གྱི་ལྷ། ངེད་ཅག་
གི་རྗེ་བོ་གྲི་གུམ་བཙན་པོ་མཇལ་བྱུང་ངམ་”ཞེས་དྲིས། །
“མཇལ་བྱུང་། མཇལ་བྱུང་། ཁེ་ཉིན་དགུང་མོ་ཁོང་ལོ་ངམ་ལ་
དཔའ་རྩལ་འགྲན་དུ་ཐུལ། ”
བོན་སྟོན་གནམ་ལྷ་སེམས་ལ་དངངས་འཚབ་ཅིག་ལངས་ཏེ།
“ དཔའ་རྩལ་འགྲན་དུ་ཐལ་ལམ། ཁོང་གིས་མི་རྟ་ཅི་ཙམ་ཁྲིད་ཡོད།
མཚོན་ཅི་ཞིག་ཐོགས་འདུག དཔུང་རོགས་ལ་བློན་སུ་དང་སུ་ཡོད་”
ཅེས་རྟབ་རྟབ་པོར་དྲིས།
ལམ་འགྲོ་པ་དེས་གདོང་ལ་འཛུམ་ཞིག་ལངས་ཏེ། “ ཁྱོད་ལ་
དྲང་མོར་བཤད་ན། ཁོང་གིས་སྔོན་ལ་ཉང་རི་ཤམ་པོ་རྫོང་དང་རང་གི་
གོ་ཁྲབ་ཆ་ཚང་ཞིག་ལོ་ངམ་ལ་བསྩལ་པར་མ་ཟད། ད་དུང་ཉིང་རི་ཤམ་
པོའི་རྫོང་མདུན་དུ་རྒྱལ་ཕམ་འབྱེད་པའི་དུས་བཏབ། དགོད་བྲོའམ་མི་
བྲོ། བཙན་པོས་གང་ཞིག་ནས་ཁྱེར་འོངས་པའི་ཐབས་བཀོད་ཡིན་པ་
མི་ཤེས་མོད། ཁོང་གིས་ཕྲག་གཡས་པར་ཝ་རོ་ཞིག་བཀལ་ཅིང་། ཕྲག་



སྐོམ་སེལ་བདུད་རྩིའི་ཆུ་རྒྱུན། (༩)
གཡོན་པར་ ཚིག་རོ་ཞིག་བཀལ་འདུག་པས། ཚང་མས་ཁོང་ལ་ལྟ་
བཞིན་དུ་ངུས་ཀྱང༌། ཁོང་གིས་འདི་ནི་ལྷ་ཡིས་གནང་བའི་ ཐབས་
འཕྲུལ་ཡིན། འདི་ལྟར་བགྱིས་ན་འགྲན་དུ་མེད་པའི་ཟིལ་ཤུགས་ཤིག་
ཡོད་པས། འཐབ་ན་མི་རྒྱལ་བ་ཞིག་མེད་ཟེར། ཧེ་ཧེ” ཞེས་ལན་
བཏབ།
བོན་སྟོན་གནམ་ལྷས་ལམ་འགྲོ་པ་དེའི་སྐད་ཆར་གསན་རྗེས།
རང་དབང་མེད་པར་རྐང་པས་ས་ལ་ཡང་ཡང་རྡུང་ཞིང་ཁ་ནས་མཚམས་
མེད་པར་ “ ཀྱི་ཧུད། ད་ནི་ཅི་བྱས་ན་དགའ། ད་ནི་ཅི་བྱས་ན་
དགའ་”ཞེས་ཟེར་བཞིན་དུ་གོམ་པ་འཁྱོར་ཏེ་ས་ལ་འགྱེལ་འགྲོ་བ་ལྟ་བུ་
བྱེད། དེ་ནས་ལམ་འགྲོ་པ་དེས་མྱུར་དུ་ཁོ་རང་བསྐྱོར་ནས་སོམ་ཉིའི་
ངང་ནས་ “ ཨ་ཁུ་རྒན་པོ། ཁྱེད་ལ་ཅི་བྱུང་” ཞེས་དྲིས། བོན་སྟོན་
གནམ་ལྷས་སེམས་བསྒྲིམས་ཏེ་མིག་ཆུ་ཤམ་ཤམ་དུ་འབབ་བཞིན་“ ཀྱི་
ཧུད། རི་ཉིལ་བའི་དུས་ལ་བབ་གྱུར་ན། ཐག་པས་བསྡམས་པས་ག་ལ་
ཐུབ། འུ་བུ་ཅག་གི་བཙན་པོ་གཤེགས་པར་འགྱུར། འུ་བུ་ཅག་གི་
བཙན་པོ་གཤེགས་པར་འགྱུར་”ཞེས་ཆོ་ངེ་བཏོན། །
ལམ་འགྲོ་པ་དེས་ཅི་ཡིན་འདི་ཡིན་མ་ཤེས་པར་“ ཨ་ཁུ་རྒན་པོ་
ལགས། ཁྱོད་ཀྱིས་ཉིན་མོ་གཉིད་གཏམ་བཤད་དམ་ཅི། བཙན་པོ་ལ་
འགྲན་ཟླ་ཞིག་ག་ལ་ཡོད། ལོ་ངམ་རྟ་རྫི་ཁོང་གི་འཐབ་ཟླར་ག་ལ་འོང་”
70



པུ་དེ་གུང༌རྒྱལ་རྒྱལ་པོར་གསོལ་བ།
ཞེས་བཤད།།
བོན་སྟོན་གནམ་ལྷས་“ མ་རེད། ཁྱོད་ཀྱིས་མི་ཤེས། ཁྱོད་ཀྱིས་
ད་ཅི་རྒྱལ་པོས་ཕྲག་གཡས་པར་ཝ་རོ་དང་ཕྲག་གཡོན་པར་ཚིག་རོ་ཞིག་
བཀལ་འདུག་ཅེས་བཤད་པ་མིན་ནམ། དེ་ནི་གཡོ་ཐབས་ཤིག་རེད།
དགྲ་ལྷ་ངར་མ་སྡེར་མ་ཝ་དང་ཕྲད་དུས་རྒྱལ་པོའི་སྐུ་ལས་འབྲོས་ཤིང་།
ཕོ་ལྷ་བརླིང་པོ་ཉམ་ཆུང་ཙི་གུ་དང་ཕྲད་ཚེ་རྒྱལ་པོའི་སྐུ་ལས་འབྲོས་པར་
འགྱུར། དེ་ལྟར་གྱུར་ན་བཙན་པོ་ཉིད་ཕོ་ལྷ་དགྲ་ལྷའི་སྲུང་བ་དང་བྲལ་
བས། ད་ཁོང་ཉིད་གཤེགས་པར་མི་འགྱུར་རམ་”ཞེས་བཤད།
ཉིན་གཉིས་འགོར་རྗེས། བོན་སྟོན་གནམ་ལྷས་སྐད་ཆ་གསལ་
པོ་ཞིག་གོ་བྱུང་བ་འདི་ལྟར། ལོ་ངམ་གྱིས་བཙན་པོ་བཀྲོངས་ཤིང་།
བཙན་པོའི་སྐུ་གདུང་ཤིང་གི་པུར་སྒྲོམ་དུ་བཅུག་སྟེ་ཡར་ཀླུང་གཙང་པོར་
བསྐྱུར་བ་དང་། ཚ་བོ་གསུམ་ག་ཀོང་པོ། ཉང་པོ། སྤོ་བོ་གསུམ་དུ་
སྤྲུགས་པར་མ་ཟད། སྲིང་མོའང་ལོ་ངམ་གྱིས་བདག་ཏུ་བཟུང་ཟེར།
དེ་བས་བོན་སྟོན་གནམ་ལྷ་རྒྱང་རིང་དུ་གནས་པའི་ཉང་རོ་ཤམ་པོའི་
ཕྱོགས་སུ་འཁོར་ཏེ་ཡུད་ཙམ་ལ་མྱ་ངན་ཞུས་རྗེས། སྙིང་ལ་ཤ་འཁོན་
སློག་པའི་ཞེ་དམ་བཅས།
ཁོས་ཕྱོགས་གཅིག་ནས་ཀོང་ཉང་སྤོ་གསུམ་དུ་སྡོད་པའི་བོན་གྱི་
ཆོས་གྲོགས་ཚོར་ཚ་བོ་གསུམ་ལ་གཟིགས་སྐྱོང་གནང་རོགས་དང་། གྲི་



སྐོམ་སེལ་བདུད་རྩིའི་ཆུ་རྒྱུན། (༩)
གུམ་བཙན་པོའི་སྐུ་པུར་ གར་ སོང་གི་རྩད་གཅོད་རོགས་ཞུས་ཤིང་།
ཕྱོགས་གཞན་ཞིག་ནས་བློས་ཐུབ་ཀྱི་མི་མངགས་ཏེ། སྲིང་མོ་ལ་ཐུག་
ཐབས་ཀྱིས་མོ་སྤྱང་ཀིའི་མཆེ་བར་ནས་ ཐར་ ཐབས་ གྱིས་ཤིག་ཅེས་
བསྐུལ་མོད། འོན་ཀྱང་ཟླ་གཅིག ཟླ་གཉིས། ཟླ་གསུམ་ནས་ལོ་ཕྱེད་
ཙམ་སོང་ཡང་། བཙན་པོའི་སྐུ་པུར་གྱི་རྩེད་མ་ཆོད་པར་མ་ཟད། ལོ་
ངམ་གྱི་ཚོར་བ་སྦྲུལ་ལྟར་རྣོ་ཞིང་། རྗེ་ཡི་བཙུན་མོ་ལ་མངལ་ཆགས་ཡོད་
པའི་ཁར། དམག་གིས་བར་མེད་དུ་བསྐོར་ཡོད་པས། ཐར་ཐབས་
ཤིག་གཏན་ནས་མ་རྙེད། ཉིན་ཞིག་བོན་སྟོན་གནམ་ལྷ་དངོས་སུ་ལོ་
ངམ་ལྐོག་གསོད་བྱེད་དུ་སོང་ཡང་། ཁོང་གིས་ལོ་ངམ་གྱི་གྲིབ་མའང་མ་
མཐོང་གོང་དུ་སྲུང་པས་ཤེས་པར་གྱུར་པས་ཕྲག་པར་མདའ་ཞིག་ཕོག་
རྗེས་ད་གཟོད་ཐར་ཐུབ་པ་བྱུང་། །
ལོ་ངོ་བཅུ་ལྷག་འདས་པས་བོན་སྟོན་གནམ་ལྷ་མགོ་སྐྲ་ཡོངས་
རྫོགས་དཀར་པོར་གྱུར་ཅིང་། ལུས་པོའང་ཤིན་ཏུ་རིད་པས་འཁར་བ་
ལ་བརྟེན་ནས་འགྲོ་དགོས་པར་གྱུར་མོད། བཙན་པོའི་ དོན་ དུ་ ཤ་
འཁོན་སློག་པའི་བསམ་བྱ་ད་དུང་མ་གྲུབ་པར་མ་ཟད། ཡང་དེ་ལས་ཆེ་
བའི་ཤ་འཁོན་ཞིག་སྙིང་ལ་བཅུག་བྱུང་བ་འདི་ལྟར། བརྙས་བཅོས་
ཚད་མེད་མྱངས་པའི་སྲིང་མོས་བཙན་པོའི་རིགས་ཀྱི་མྱུ་གུ་ཁྲིད་དེ་འོམ་
བུ་གླ་སྒང་ལས་བྲོས་ནས་རང་གི་ཚོ་བའི་ནང་ལ་འོངས་མོད། ལོ་ངམ་
༩72_a



པུ་དེ་གུང་རྒྱལ་རྒྱལ་པོར་གསོལ་བ།
གྱིས་དགོང་མོ་དེར་དམག་ཁྲིད་དེ་རྗེས་འདེད་ཀྱིས་འོངས་ནས་ཚོ་བའི་
གཉེན་ཉེ་ཕལ་ཆེར་བསད་པས། སྲིང་མོ་དང་ཚ་བོ་ཐ་ཆུང་གར་སོང་ཆ་
མེད་དུ་གྱུར་ལ། ཚ་བོ་གཞན་གསུམ་གའི་སྐོར་གྱི་སྐད་ཆའང་གློ་བུར་དུ་
ཆད་པར་གྱུར། བོན་སྟོན་གནམ་ལྷས་ཉིན་བཞིན་གཅིག་པུར་ཡི་མུག་
པའི་ངང་ཕར་ཚུར་འཆག་ཅིང་འདང་རྒྱག་ཏུ་ལྷུང་བས། སྨྲ་སེ་སྨྱོ་སེ་
ཞིག་ཏུ་གྱུར་འདུག ཁོས་མིག་གཉིས་འགུལ་མེད་དུ་ཅེར་ཞིང་། ངག་
ནས་“ ལོ་ངམ་འཆི་བར་འགྱུར། ལོ་ངམ་ལོས་འཆི… ” ཞེས་ལྡིབ་
ལྡིབ་ཅིག་སྨྲ་བཞིན་དུ་དམིགས་ཡུལ་མེད་པར་གང་དགར་འཁྱམས།
ཉིན་ཞིག ཁོ་རང་རྣང་མ་ཞིག་གི་སྟེང་དུ་འཁྱེར་རེ་འཁྱོར་རེར་
འགྲོ་བཞིན་པའི་སྒང་ལ་གློ་བུར་དུ་ཁྱི་ནག་པོ་ཐོག་ན་འོད་ཅན་ཞིག
“ ཝབ་ཝབ་” ཅེས་ཟུག་བཞིན་ཁོའི་ཕྱོགས་སུ་བརྒྱུགས་འོངས་པས།
ཁོ་སྐྲག་སྟེ་རྐང་འཚབ་ལག་འཚབ་ཀྱིས་འཁར་བ་ཕར་གཡུག་ཚུར་གཡུག་
འགའབྱས་རྗེས་རྐང་པ་ས་འབུར་ཞིག་ལ་ཐོགས་པས་ཁོ་རང་ཐང་ལ་
འགྱེལ་བ་ན། ཁྱི་དེས་ཁོ་ལ་མི་རྨུག་པར་? སྣ་ཡིས་འགའ་བསྣམས་རྗེས་
ཇི་མི་སྙམ་པར་བུད་སོང་།
(1)ཕར་ཚུར་འཆག་ནི་ཕར་འགྲོ་ཚུར་འགྲོ་བྱས་པའི་དོན།
(2)རྨུག་པ་ནི་འདིར་སོ་བཏབ་པའི་དོན།
23a



སྐོམ་སེལ་བདུད་རྩིའི་ཆུ་རྒྱུན། (༩)
“ཧ་ཧ་ཧ།” གཞོན་ནུ་ཞིག་གི་དགོད་སྒྲ་ཁོའི་རྣ་ལམ་དུ་གྲགས་
བྱུང་། “ སྤོ་བོ་ལགས། འཕོངས་ཚོས་] ཁྱིས་ཁུར་ཐལ། ཁྱོད་ད་དུང་
འགྱེལ་ནས་འདུག་གམ།”
བོན་སྟོན་གནམ་ལྷ་ཡར་ལངས་ཏེ་ལུས་ཀྱི་ས་སྤྲུག་བཞིན་དུ་མ་
དགའ་བའི་ཉམས་ཀྱིས་ཁོ་ལ་མིག་ལོག་ཅིག་བལྟས། གཞོན་ནུ་དེས་ཇི་
མི་སྙམ་པར་ཡང་ཁོང་ལ་“ རྒན་ལགས་ཀྱང་ཁྱི་ལ་དེ་ཙམ་དུ་སྐྲག་གམ་”
ཞེས་དྲིས།
“ཁྱི་ལ… སྐྲག་པ་ཡིན། ལོ་ངམ ” བོན་སྟོན་
གནམ་ལྷའི་སེམས་ལ་གློ་བུར་དུ་དོན་དག་ཅིག་འཁོར་བྱུང་། ལོ་ངམ་ཁྱི་
ལ་ཤིན་ཏུ་དགའ་བ་མ་ཡིན་ནམ། ངས་ཅིའི་ཕྱིར་ཁྱི་འདི་བཀོལ་སྤྱོད་མི་
བྱེད། འདི་ནི་ང་ལ་ལྷས་གནང་བ་ཡིན་སྙམ། །
“ཁྱོད་ཀྱིས་ཅི་ཞིག་བཤད་ཀྱིན་ཡོད། སྐྲག་པ་ཡིན། ཁྱི། ལོ་
ངམ།” གཞོན་ནུ་དེས་ཧ་མ་གོ་བས་འཛུམ་མ་དགོད་གྱི་ངང་དེ་ལྟར་
དྲིས།
བོན་སྟོན་གནམ་ལྷས་རང་གིས་བློ་ཐབས་ཤིག་གསར་དུ་རྙེད་
པར་དགའ་ནས་མིག་ཆུ་དབང་མེད་དུ་ཤོར་ཅིང་། “ ཁྱོད་ལ་དྲང་མོར་
(1)འཕོངས་ཚོས་ནི་རྐུབ་ཚོས་ཏེ་ཨོང་དོ་ཡང་ཟེར། །



པུ་དེ་གུང་རྒྱལ་རྒྱལ་པོར་གསོལ་བ།
བཤད། ང་ནི་ཆེད་དུ་ཁྱེད་ལ་ཁྱི་འདིའི་དོན་གྲོས་སྡུར་དུ་འོངས་པ་
ཡིན་”ཞེས་བཤད། ་
“ཨ། རྒན་པོ་ངན་པ། ཁྱོད་ཀྱིས་ངའི་ཁྱི་འཕྲོག་འདོད་དམ།
ངས་ཁྱོད་འཆའ་རུ་འཇུག་པ་ཡིན་” ཟེར་ཞིང་། “ ཤོ་ཤོ” ཞེས་ཁྱི་རྦད་
པས། ཁྱི་དེ་རྒྱ་སྟག་བཞིན་ཚུར་མཆོངས་འོངས།
“མིན་མིན་མིན། ” བོན་སྟོན་གནམ་ལྷ་ཁྱི་ལ་འབྱོལ་གྱིན་དུ་
“ངས་ནོར་ལྔས་ཁྱོད་ཀྱི་ཁྱི་བརྗེ་འདོད་པ་ཡིན།”
“ ཨོ། དེ་ལྟར་ཡིན་ནམ། ལྔ། དེས་མི་ཆོག ཁྱི་འདི་ངའི་
སྲོག་དང་འདྲ… ”
“འོ་ན་བཅུ་ཐམ་པ་ཅི་འདྲ་རེད།”
“ ཧེ་ཧེ། ཨ་ཁུ་རྒན་པོ་ཁྱོད་ངོ་མ་ཆོག་གི།”
དེ་ལྟར་བོན་སྟོན་གནམ་ལྷས་ཁྱི་དེ་ནོར་བཅུ་ཡིས་བརྗེས་ཏེ།
ཉིན་བཞིན་ཕག་ཅིག་ཏུ་གསོས་ཤིང་། གཡུང་ལ་ཕབ་རྗེས་ཁོས་ཁྱི་དེ་
ཁྲིད་ནས་ཉང་རོ་ཤམ་པོར་སོང་། ལོ་ངམ་རྟ་རྫི་རྫོང་ཕྱིའི་འོམ་བུའི་ཚལ་
གྱི་འགྲམ་དུ་གདན་ཞིག་བཏིང་ནས་ཉི་མར་ལྡེ་རྒྱུར་དགའ་བས། ཉིན་
དེར་ཡང་ཨ་སྔོན་གཡའ་དག་ཅིང་། ཉི་མ་ཤིན་ཏུ་དྲོ་བས་ཁོང་སྔར་
བཞིན་ཉི་མར་ལྡེ་རུ་འོངས། དེ་ནས་བོན་སྟོན་གནམ་ལྷས་ཁྱིའི་ལུས་ལ་
དུག་ནག་ཅིག་བྱུགས་ཏེ་ལོ་ངམ་གྱི་ཕྱོགས་སུ་བཏང་རྗེས། རང་ཉིད་
75)



སྐོམ་སེལ་བདུད་རྩིའི་ཆུ་རྒྱུན། (༩)
ནགས་ཁྲོད་དུ་ཡིབས་ཏེ་བལྟས་ནས་བསྡད།
ལོ་ངམ་ཁྱི་ལ་དགའ་བས་ཁྱི་ནག་ནག་སྐྱུང་ཀ་འདྲ་བ་ཞིག་ཚུར་
འོངས་པ་མཐོང་ནས་རང་དབང་མེད་པར་དགའ་སྟེ་རང་གིས་ཟ་བའི་ཤ་
ལོག་ཅིག་འཕངས། ཁྱིས་ཟོས་ཚར་རྗེས་ཡང་ཁོའི་གདོང་ལ་ཅེར་འདུག
དེ་ནས་ཁོས་ཡང་ཤ་ཞིག་བསྟན་ནས་“ ལྟོ་ལྟོ་ལྟོ་” ཞེས་འགའ་བོས་པས།
ཁྱིས་རྔ་མ་གཡུག་བཞིན་དུ་ཁོའི་གམ་དུ་བཅར་ཏེ་ཤ་ཟ་བ་ལས་ཁོ་ལ་
རྨུག་རྩིས་ཙམ་ཡང་མ་བྱས། དེ་ནས་ལོ་ངམ་དགའ་སྟེ། “འདི་ང་ལ་
གནམ་གྱིས་གནང་བ་ཡིན་པས། ཁོས་ཀྱང་རང་གི་བདག་པོ་ངོ་ཤེས་
འདུག་” ཟེར་བཞིན་དུ་ཁྱི་ལ་ཡང་ཡང་བྱིལ་བྱིལ་བྱས་ཤིང་། ཁོ་ཡུན་
རིང་བྲལ་བའི་བུའམ་ཆུང་མར་ཕྲད་པ་ལྟ་བུའི་དགའ་སྤྲོ་ཞིག་སྐྱེས་པར་
གྱུར། །
གློ་བུར་དུ་ལོ་ངམ་གྱིས་དཔུང་པ་ཡར་བཀྱགས་ནས་“ ཨ་ཡོ— ཨ་
ཡོ— "ཞེས་འཁུན་སྒྲ་བཏོན། རི་འདབས་སུ་གང་དགར་སྐོར་བ་བྱེད་
པའི་སྲུང་པ་རྣམས་མགྱོགས་མྱུར་ངང་ ཕྱིར་འོངས་ཚེ། ལོ་ངམ་ངོ་
མདོག་སྐྱ་བོར་གྱུར་ཅིང་མིག་གཉིས་ལ་ཁྲག་བབས་ཏེ་གུམ་1འདུག ཁྱི་
དེ་ཕྱིར་བོན་སྟོན་གནམ་ལྷའི་གམ་དུ་སླེབས་ཤིང་། བོན་སྟོན་གནམ་
1.གུམ་ནི་འདིར་ཤི་བའི་དོན།



པུ་དེ་གུང༌རྒྱལ་རྒྱལ་པོར་གསོལ་བ།
ལྷས་ལོ་ངམ་དེ་མ་ཐག་གུམ་པ་མཐོང་བས་ཡིད་སེམས་དགའ་བ་འབུམ་
གྱིས་མྱོས་ཏེ། “ ཨེ་མ། ད་ནི་སྡུག་གི་མུན་པ་མཐའ་ནས་སངས་སོང་།
ང་ཡི་སྲིང་རྒན་མ། ང་ཡི་གྲི་གུམ་བཙན་པོ། ང་ཡི་ཚ་བོ་ཚོ། ད་ང་ཡི་
བསམ་དོན་གྲུབ་སོང་། ངས་འོ་ལྡེ་སྤུར་རྒྱལ་ཚང་གི་ཤ་འཁོན་གླན་1)
བྱུང་། ཨེ་ཧི་ཧ། སྤུར་རྒྱལ་གྱི་བློན་འབངས་རྣམས། ཁྱོད་ཚོས་མཐོང་
བྱུང་བ་དེ་ཡིན། ང་བོན་སྟོན་གནམ་ལྷ་དགོས་མེད་ཀྱི་གདོན་རྫས་ཤིག་
ག་ལ་ཡིན། ངས་མདའ་གཅིག་ལྟ་ཅི་མདེའུ་གཅིག་ཀྱང་མི་བཀོལ་བར་
དགྲ་ཡི་ལུས་པོ་ཤིང་རུལ་བཞིན་དུ་ས་ལ་བསྐྱེལ། ” ཁོས་མིག་ཧྲིག་གེར་
ཁོ་ལ་བལྟས་འདུག་པའི་ཁྱི་དེ་མཐོང་སྟེ་དགོད་བཞིན་དུ་“ ཨ། གཡང་
ཁྱི། ཨ། གཡང་ཁྱི། ཨ། གཡང་ཁྱི་བོ” ཟེར་བཞིན་དུ་ཁྱིའི་སྐེ་ལ་
འཐམས་ཤིང་མིག་གཉིས་མཆི་མ་དང་བཅས་གཉེར་མས་ཁེབས་པའི་
གདོང་ཁྱིའི་འགྲམ་པ་ལ་གླན། ཁོས་ཁྱིའི་ལུས་ལ་དུག་ནག་བྱུགས་ཡོད་
པ་བརྗེད་པར་གྱུར། ཡུད་ཙམ་ན་དུག་གི་ནུས་པ་ཐོན་ཏེ་ཁོ་རང་བརྒྱལ་
སོང་། ཅུང་ཟད་འགོར་ནས་ཡང་དྲོན་པ་ཕྱིར་སོས་ཤིང་། ལག་པ་
འདར་བཞིན་ས་ལ་གཡང་དྲུང་གི་རི་མོ་ཞིག་བྲིས་ཏེ་དེའི་སྟེང་དུ་རང་གི་
(1)ཤ་འཁོན་གླན་ནི་འདིར་དགྲ་ཤ་བླངས་པ་སྟེ་ཚུར་ལ་མི་བསད་པའི་ལན་དུ་ཕར་ལ་མི་བསད་
པའི་དོན།



སྐོམ་སེལ་བདུད་རྩིའི་ཆུ་རྒྱུན། (༩)
མགོ་བོ་བཞག་མ་ཐག་དབུགས་ཆད་པར་གྱུར། ཁྱི་དེས་ངུ་ཟུག་བྱེད་
བཞིན་དུ་གར་ཡང་མི་འགྲོ་བར་ཁོང་གི་བེམ་པོ་བསྲུངས་ནས་ཉིན་
མཚན་ཁོར་ཡུག་ཏུ་བསྡད་པས། མཐར་སྐད་འགགས་ཤིང་ལྟོགས་སྐོམ་
གྱིས་བོན་སྟོན་གནམ་ལྷའི་གམ་དུ་ཤི་སོང་། །
བཙུན་མོ་ད་དུང་འཇིག་རྟེན་འདིར་གསོན་འདུག མོས་གྲི་གུམ་
བཙན་པོའི་རིགས་ཀྱི་མྱུ་གུ་འཇང་གི་བུ་རུ་ལས་སྐྱེས་ཁྲིད་དེ་ཕྱོགས་
ཕྱོགས་སུ་བུ་གསུམ་པོ་གར་སོང་གི་རྩད་གཅོད་ཀྱིན་འདུག རུ་ལས་
སྐྱེས་ནར་སོན་ཏེ་བསམ་ཤེས་པས་བཙུན་མོ་ལ་“ ཨ་མ་ལགས། མི་རེ་
ལ་ཕ་རེ་ཡོད་པས་ངའི་ ཕ་རྒན་ གང་ལ་སོང་། ང་ལ་བཤད་རོགས་
གནོངས”ཞེས་དྲིས།
བཙུན་མོས་“ འཇིག་རྟེན་གྱི་བྱ་བ་རྟ་མོག་མོག་གི་སྤུ་དང་འདྲ་
བར་གྲངས་ཀྱིས་མི་ཆོད་པས། ཁྱོད་བྱིས་པ་ཞིག་གིས་འདྲི་དགོས་པ་
དྲིས། འདྲི་མི་དགོས་པ་མ་འདྲི། རྟེའུ་འཚེར་རྒྱུ་མང་ན། སྤྱང་ཀིས་ཁ་
ཟས་བྱེད་” ཅེས་བཤད། །
རུ་ལས་སྐྱེས་ཀྱིས་ཁ་ལ་མི་ཉན་པར་ ཨུ་ ཚུགས་ཀྱིས་ “ ཨ་མ་
ལགས། དེ་རིང་ཁྱོད་ཀྱིས་ང་ལ་མི་བཤད་ན་ང་འདི་ནས་འཆི་རྒྱུ་ཡིན་”
ཟེར། །
དེ་ནས་བཙུན་མོ་བྱ་ཐབས་ཟད་དེ་གྲི་གུམ་བཙན་པོའི་སྐོར་གྱི་



པུ་དེ་གུང་རྒྱལ་རྒྱལ་པོར་གསོལ་བ།
དོན་རྣམས་ཇི་མ་ཇི་བཞིན་དུ་རུ་ལས་སྐྱེས་ལ་བཤད། རུ་ལས་སྐྱེས་
ཀྱིས་“ ཨ་མ། ངས་ཤ་འཁོན་གླན་རྒྱུ་ཡིན། ངས་ཅིས་ཀྱང་ཨ་ཕ་དང་ཨ་
ཞང་གི་ཚོ་བའི་ཤ་འཁོན་གླན་རྒྱུ་ཡིན་” ཞེས་ཉན་ཞོར་དང་ངུ་ཞོར་དུ་
བཤད། བཙུན་མོས་ “ ལོ་ལོ། ཤ་འཁོན་གླན་རྒྱུ་ནི་སླ་མོ་ཞིག་ག་ལ་
ཡིན། ཁྱོད་ཀྱི་ཨ་ཞང་ལྟ་བུའི་མི་ངར་བ་ཞིག་ལའང་བྱ་ཐབས་མེད་པར་
གྱུར་པས། ཁྱོད་བྱིས་པ་ཞིག་ལྟ་ཅི། ད་ལྟ་གལ་ཆེ་བ་ནི་ཁྱོད་ཀྱི་ཨ་ཞིང་
དང་ཕུ་བོ་གསུམ་གར་ཡོད་ཀྱི་རྩད་བཅད་དེ། ཁོ་ཚོ་དང་མཉམ་འབྲེལ་
གྱིས་དམག་འདྲེན་རྒྱུ་དེ་ཡིན། དེ་ལྟར་མ་བྱས་ན། འོ་ལྡེ་སྤུར་རྒྱལ་
ཚང་གི་བུ་རབས་ཚ་རྒྱུད་ཚང་མ་རྟ་རྫིའི་གཡོག་པོ་བྱེད་དགོས་པར་
འགྱུར”ཞེས་བཤད།
“ཨ་མ་ལགས། དེས་ན་ང་རང་ཀོང་ཉང་སྤྲོ་གསུམ་ལ་ཕུ་བོ་
གསུམ་ག་བཙལ་དུ་འགྲོ་” ཞེས་བཤད།
བཙུན་མོས་སྨིན་མ་བསྡུས་ཏེ་བསམ་བློ་ཅུང་ཟད་ཅིག་བཏང་
རྗེས་“ ཁྱོད་གཅིག་པུ་སོང་ན་ངའི་སེམས་མི་བདེ། འུ་མ་བུ་གཉིས་ཀ་
འགྲོ”ཞེས་གསུངས།
མ་བུ་གཉིས་ཀས་གྲོས་བྱས་ཏེ་གྲོས་ཐག་བཅད་རྗེས། འཕྲིན་
བཟང་གཅིག་རྗེས་གཉིས་མཐུད་དུ་གོ་བྱུང་བ་འདི་ལྟར། ལོ་ངམ་ལ་
༩79 ཉ



སྐོམ་སེལ་བདུད་རྩིའི་ཆུ་རྒྱུན། (༩)
དུག་ཕོག་སྟེ་ཤི་ཞིང་། གྲི་གུམ་བཙན་པོའི་སྐུ་པུར་ཀླུ་འོ་དེ་རིང་མོས་
རྙེད་དེ་ཉར་ཚགས་བྱས་ཡོད་པ་དང་། ཤ་ཁྲི་དང་ཉ་ཁྲི་ཀོང་པོ་ཉང་པོ་
གཉིས་ཀའི་རྗེ་ལ་བཀུར་ཅིང་། བྱ་ཁྲི་དང་མཉམ་འབྲེལ་གྱིས་དམག་
སྟོང་ཕྲག་འགའ་བསྡུས་ཏེ་ལོ་ངམ་གྱི་ཕྱོགས་ཀས་བཟུང་ཡོད་པའི་འོམ་
བུ་གླ་སྒང་དང་ཉང་རོ་ཤམ་པོར་ཕར་རྒོལ་བྱས་པ་བཅས་སོ། ། མ་བུ་
གཉིས་ཀས་འཕྲིན་བཟང་དེ་དག་ཐོས་རྗེས་ཅི་འདྲ་ཞིག་དགའ་བ་སུས་
ཤེས།
རུ་ལས་སྐྱེས་ཀྱིས་“ ཨ་མ་ལགས། ཕ་མེས་ཀྱི་རྒྱལ་སྲིད་སླར་ཡང་
འུ་ཅག་གི་ལག་ཏུ་འོང་རྒྱུ་རེད། ད་ངས་བྱ་ བ་ ཅི་ཞིག་སྒྲུབ་བམ།
དམག་ཁྲིད་ནས་འཐབ་འཁྲུག་བྱེད་ཅེ་ན། དེ་ཡང་ངས་མི་ཤེས། ཨོ།
རེད་ཡ། ང་རང་ཀོང་པོར་སོང་ནས་ཕ་རྒན་གྱི་གདུང་རུས་ལོན་ཐབས་
ཤིག་བྱ་”ཞེས་ཞུས། །
བཙུན་མོས་“ ལམ་ཐག་རིང་ཞིང་། ཀླུ་འོ་དེ་རིང་མོའང་གར་
ཡོད་མི་ཤེས་པས། ཁྱོད་ཀྱིས་ཇི་ལྟར་བཙལ་རྒྱུ་ཡིན། ཨ་མའི་གམ་དུ་
སྡོད་དང་
། དོན་ཆེན་གྲུབ་རྗེས་ཨེ་ལོན་བལྟས་ན་མི་ཆོག་གམ་” ཞེས་
བཤད།།
(Jསྐུ་པུར་ནི་མི་ཤི་བའི་རོ་ཡི་ཞེ་ཚིག



པུ་དེ་གུང༌རྒྱལ་རྒྱལ་པོར་གསོལ་བ།
རུ་ལས་སྐྱེས་ཀྱིས་ “ ཨ་མ། གནའ་མི་བོད་ཀྱི་གཏམ་དཔེ་ལ།
མི་མ་རྙེད་ན་རྗེས་དང་། ཆུ་མ་རྙེད་ན་རྐ་མི་ཟེར་རམ། ཀླུ་འོ་དེ་རིང་མོ་
ཟེར་བ་ཞིག་ཡོད་པ་བདེན་ན་ངས་ཅི་ལ་མི་རྙེད་”ཅེས་བཤད།
དེ་ལྟར་རུ་ལས་སྐྱེས་ཨུ་ཚུགས་ཀྱིས་སོང་ཞིང་། དཀའ་བ་དུ་མ་
བརྒྱུད་མཐར་ཀོང་པོ་ན་ཡོད་པའི་ཕུ་བོ་དང་བསྡོངས་]ནས་ཡབ་ཀྱི་
གདུང་རུས་ལོན་ཐབས་ཀྱིས་ཕྱིང་ཡུལ་དར་ཐང་དུ་བང་སོ་བརྩིགས།
དེ་ནས་དམག་གི་དཔུང་ཁག་མང་པོས་ཕྱོགས་དུ་མ་ནས་ཉང་རོ་ཤམ་པོ་
དང་འོམ་བུ་གླ་སྒང་ལ་དཔུང་འཇུག་བྱས་པས། ལོ་ངམ་གྱི་ཕྱོགས་ཀ་ནི་
ལ་ལ་ཤི་ཞིང་ལ་ལ་བྲོས་ཏེ། ཉིན་འགའ་ཡིས། ལོ་ངོ་ཉི་ཤུ་ལྷག་ལ་ཕར་
ཤོར་བའི་མངའ་ཁོངས་སླར་ཡང་འོ་ལྡེ་སྤུར་རྒྱལ་ཚང་གི་ལག་ཏུ་འོངས་
པར་གྱུར། ཤ་ཁྲི་དང་ཉ་ཁྲིས་སྔར་བཞིན་ཀོང་པོ་དང་ཉང་པོའི་རྗེ་བོ་
མཛད་ཅིང་
། ཚོ་བ་ སོ་སོས་ཡང་བསྐྱར་བྲོ་བོར་ི ཏེ། ནོར་བརྒྱའི་
དམར་མཆོད་བྱས་ནས་བྱ་ཁྲི་བོད་ཀྱི་བཙན་པོར་བཀུར་ཅིང་ཁོང་གི་
མཚན་ལ་སྤུ་དེ་གུང་རྒྱལ་ཞེས་གསོལ།
Dབསྡོངས་ནི་འགྲོགས་པའི་དོན།
(2)བང་སོ་ནི་རོ་ཁང་ངམ་རོ་སྦེད་ས།
(3)བྲོ་བོར་ནི་མནའ་བསྐྱལ་བའི་དོན།



སྐོམ་སེལ་བདུད་རྩིའི་ཆུ་རྒྱུན། (༩༩)
ཆུ་འཛིན་དཀར་པོ་མ།(ཚན་བཤུས།)
རྗེ་ཙོང་ཁ་པ།
ཨོ་བདེ་ལེགས་སུ་གྱུར་ཅིག
ཆུ་འཛིན་དཀར་པོའི་གློག་ཕྲེང་དྲ་བ་ཅན། །
མཁའ་ཡི་མཛེས་བྱེད་འདྲ་བའི་ཡིད་འཕྲོག་མ། །
དྲི་ཟའི་ན་ཆུང་དབུས་ན་འཇོ་སྒེག་མཁན། །
རིང་ནས་བརྩེ་བའི་ལྷ་མོ་ད་ཚུར་བྱོན། །
པདྨོའི་བཞིན་ལ་གཡོ་ལྡན་བུང་བའི་མིག །
མཐོན་མཐིང་རལ་བའི་རྩེ་ན་འོད་དཀར་ཅན། །
རོལ་སྒེག་གར་གྱིས་འགྱིང་བའི་དབྱངས་ཅན་མ། །
ད་དུང་བདག་ལ་ངག་གི་དབང་ཕྱུག་སྩོལ། །
རོལ་རྩེད་གར་གྱི་ཉམས་ལྡན་རི་དྭགས་མིག །
མིག་གིས་ལྟ་བས་མི་ངོམས་ཡིད་འཕྲོག་མ། །
མ་ལྟར་བརྩེ་བ་ཁྱོད་ཀྱིས་བདག་གི་ངག །
ངག་དབང་ལྷ་མོ་ཉིད་དང་མཚུངས་པར་མཛོད། །



ཆུ་འཛིན་དཀར་པོ་མ།།
སྟོན་ཟླ་རྒྱས་པའི་དཔལ་ལས་ལྷག་པར་མཛེས། །
ཚངས་དབྱངས་སྙན་པའི་གདངས་ཀྱང་ཟིལ་གྱིས་གནོན། །
ཟབ་དབྱངས་རྒྱ་མཚོའི་འཇིངས་ལྟར་དཔག་དཀའ་བ། །
དབྱངས་ཅན་ལྷ་མོའི་སྐུ་གསུང་ཐུགས་ལ་འདུད། །
༧83



སྐོམ་སེལ་བདུད་རྩིའི་ཆུ་རྒྱུན། (༩)
རྣམ་འཕེལ་རིག་པའི་ཚིགས་བཅད།
དམུ་དགེ་བསམ་གཏན།
རྣམ་པར་དཀར་བའི་མཆོད་སྦྱིན་གྱིས། །
རྣམ་མང་འགྲོ་བའི་དབུལ་བ་སེལ། །
རྣམ་པར་གྲོལ་བའི་མཆོད་སྦྱིན་མཁན། །
རྣམ་པ་ཀུན་ཏུ་གཙུག་གིས་མཆོད། །
རྣམ་ཐར་གཙང་མའི་གོས་བཟང་གིས། །
རྣམ་དཀར་ལྗོངས་ཆེན་གཡོགས་མཛད་པ། །
རྣམ་མང་འགྲོ་ལ་དཔལ་སྦྱིན་མཁན། །
རྣམ་པ་ཀུན་ཏུ་ཕྱག་གི་ཡུལ། །
རྣམ་མང་རིག་པའི་ཆར་ཆེན་གྱིས། །
རྣམ་དཀར་འབྲས་བུ་སྨིན་མཛད་པ། །
རྣམ་མང་རིག་པའི་བང་ཆེན་གྱིས། །
རྣམ་པར་གྲགས་པའི་ས་ཆེན་ཁྱབ། །
རྣམ་པར་མཁྱེན་པའི་རྣམ་དཔྱོད་ཀྱིས། །
རྣམ་པར་མཛེས་པའི་པད་མོའི་ཞལ། །



རྣམ་འཕེལ་རིག་པའི་ཚིགས་བཅད།
རྣམ་པར་འབྱེད་པའི་དཔལ་ཡོན་གྱིས། །
རྣམ་མང་རིག་པའི་སྦྲང་རྩི་སྦྱིན། །
རྣམ་མང་གཞུང་ལུགས་རྒྱ་མཚོ་ལས། །
རྣམ་པར་དཀོན་པའི་ཡིད་བཞིན་ནོར། །
རྣམ་པར་འདྲེན་པའི་བྱེད་པོ་ཡིས། །
རྣམ་མང་འགྲོ་བའི་རྨོངས་པ་སེལ། །
རྣམ་པར་དཔྱོད་པའི་བློ་ལྡན་པའི། །
རྣམ་པར་གཞོན་པའི་སྐྱེས་བུ་དག །
རྣམ་མང་རིག་པའི་ནོར་ལྡན་ཚེ། །
རྣམ་པར་གྲགས་པའི་སྙན་པ་འཐོབ། །
རྣམ་པར་དཔྱོད་པའི་བློ་གྲོས་དེས། །
རྣམ་པར་བརྩོན་པའི་མེ་ན་ཀཱ1། ། །
རྣམ་དཀར་ཁྱིམ་དུ་རབ་བཀུག་ཚེ། །
རྣམ་མང་རིག་པའི་འབྱོར་བ་འཕེལ། །
རྣམ་པར་བརྩོན་པའི་སྤྱོད་མཆོག་གིས། །
རྣམ་མང་རིག་པའི་གཏེར་ཁ་འབྱེད། །
1མེ་ན་ཀཱ་ནི་ལྷའི་བུ་མོའམ་ལྷའི་གར་མཁན་མ།



སྐོམ་སེལ་བདུད་རྩིའི་ཆུ་རྒྱུན།
(༩)
རྣམ་པར་དཀོན་པའི་ནོར་མཆོག་གིས། །
རྣམ་མང་འགྲོ་བའི་དབུལ་བ་འཇོམས། །
རྣམ་བཀྲ་རིག་པའི་ལག་རྩལ་གྱིས། །
རྣམ་པ་མང་པོའི་ལོངས་སྤྱོད་སྤེལ། །
རྣམ་པ་སྣ་ཚོགས་དཔལ་རྒྱས་པས། །
རྣམ་པར་གནག་པའི་དབུལ་བ་འཇོམས། །
རྣམ་དཀར་ཉི་མ་གཞོན་ནུ་ཡིས། །
རྣམ་མང་པད་ཚལ་རྒྱས་པར་བྱེད། །
རྣམ་པར་མངར་བའི་རྩི་བཅུད་ཀྱིས། །
རྣམ་མང་འགྲོ་བའི་ལུས་སྟོབས་རྒྱས། །
8b



མེས་རྒྱལ་ལ་བསྟོད་པ།
དམུ་དགེ་བསམ་གཏན།
སྙན་པའི་གྲགས་པ་འཛམ་གླིང་ཡོངས་ལ་ཁྱབ་པའི་རྒྱལ་ཁབ་
ཆེན་པོ་འདི་ནི་འཛམ་གླིང་དུ་གཟེངས་སུ་མཐོ་བར་གྱུར་པའི་རྒྱལ་ཁབ་
ཆེན་པོ་ཞིག་ཡིན་ལ། ས་རྒྱ་ཆེ་ཞིང་སྤྱི་ལེ་གྲུ་བཞི་མ་ས་ཡ་དུ་མ་ཡོད་པའི་
ས་གཞི་ཁོད་སྙོམས་ཤིང་རྒྱ་ཆེ་བའི་ཞིང་ལས་ས་ཁུལ་ནས་འབྲས་ས་ལུ་ལ་
སོགས་པའི་འབྲུ་སྣ་ཚོགས་པ་འབྱུང་ཞིང་། རྩྭ་ཆུ་ཕུན་སུམ་ཚོགས་པའི་
སྤང་ལྗོངས་མེ་ཏོག་གིས་བརྒྱན་པའི་འབྲོག་ཁུལ་རྒྱ་ཆེན་པོར་རྟ་དང་བ་
ལང་དང་གཡང་དཀར་ལུག་ལ་སོགས་པའི་ཕྱུགས་རིགས་སྣ་ཚོགས་པས་
གང་ཞིང་ས་ཕྱོགས་དུ་མར་རིན་པོ་ཆེ་སྤུག་དང་གཡུ་དང་ཤེལ་དང་རྡོ་རྗེ་
ཕ་ལམ་དང་གསེར་དང་དངུལ་དང་ཟངས་དང་ལྕགས་དང་ཧ་ཡང་དང་
གཤའ་དང་ཏི་ཚ་ཞ་དཀར་ནག་རྡོ་སྣུམ་རྡོ་སོལ་ལ་སོགས་པ་འབྱུང་བའི་
གཏེར་ཁ་གྲངས་མེད་པ་ཡོད་ལ། གངས་ཀྱི་རི་དང་སྤང་རི་དང་གཡའ་
རི་ལ་སོགས་རི་བོ་བརྗིད་ཅིང་མཛེས་པ་དག་ལས་དཀར་པོ་ཆིག་ཐུབ་ལ་
སོགས་རྩ་བ་དང་ལོ་མ་དང་ལྡུམ་བུའི་སྨན་བཟང་པོ་དཔག་ཏུ་མེད་པ་
འབྱུང་བས་སྲིད་པའི་རིམས་ནད་མཐའ་དག་འཇོམས་པར་བྱེད་དོ། །



སྐོམ་སེལ་བདུད་རྩིའི་ཆུ་རྒྱུན།
(༩༩)
གཞན་ཡང་ཚ་བ་འཇོམས་པར་བྱེད་པའི་གངས་ཆུ་དང་རྫ་ཆུ་
ལྷུང་ལྷུང་འབབ་ཅིང་། གཡུ་འབྲུག་སྔོན་མོ་ས་ལ་རྒྱུ་བ་ལྟ་བུའི་ཆུ་ཀླུང་ཆེ་
ཆུང་དུ་མ་རབ་ཏུ་རྒྱུ་བ་ལ་རིན་པོ་ཆེ་སྣ་དགུ་འབྱུང་ཞིང་གྲུ་དང་གཟིངས་
དང་གྲུ་རྫིངས་ལ་སོགས་པས་འདོད་པའི་གནས་སུ་སྐྱེལ་བའི་བྱ་བ་བྱེད་
དོ། །གཞན་ཡང་མཛེས་ཤིང་ཡིད་དུ་འོང་བའི་ནགས་ཚལ་གྱིས་ཀུན་
ནས་བརྒྱན་ཅིང་ཙན་དན་དཀར་དམར་དང་། ཨ་དཀར་ནག་སོགས་
ལྗོན་ཤིང་རིན་པོ་ཆེས་གང་ལ། གཞན་ཡང་ཁང་ཤིང་དང་ཡོ་བྱད་ཀྱི་
ཤིང་དང་འབུད་ཤིང་ལ་ སོགས་པའི་མཁོ་ དགུ་རབ་ ཏུ་ འབྱུང་ངོ། །
གཞན་ཡང་མཚོ་དང་མཚེའུ་དུ་མས་ས་གཞི་ཆེན་པོ་བརྒྱན་ཅིང་། ཤར་
ལྷོའི་མཐའ་ཀུན་ཏུ་མཐའི་རྒྱ་མཚོ་ཆེན་པོས་ཡོངས་སུ་བསྐོར་བ་ལས་
རིན་པོ་ཆེ་མུ་ཏིག་དང་དུང་དང་བྱུ་རུ་ལ་སོགས་པའི་མཚོ་རྫས་སྣ་ཚོགས་
པ་འབྱུང་ལ། འབྲས་ལྡན་གྱི་ཤིང་ལྗོན་སྣ་ཚོགས་པ་ལས་རོ་བཅུད་ཅན་
གྱི་བཅའ་བའི་ཤིང་འབྲས་ཟད་མི་ཤེས་པ་འབྱུང་ངོ་། །
དར་ཞིང་རྒྱས་པའི་རྒྱལ་ཁབ་འདི་ཉིད་ཀྱི། །
སྙན་པའི་གྲགས་པ་འཛམ་གླིང་ཡོངས་ལ་ཁྱབ། །
འཛམ་གླིང་ཞེས་པའི་གླིང་ཆེན་འཛིན་མ་ཡི། །
དབུས་སུ་མངོན་པར་མཐོ་བའི་རྒྱལ་མཚན་འདྲ། །
རྒྱ་ཆེན་ས་གཞི་སྤྱི་ལེ་གྲུ་བཞི་མ། །



མེས་རྒྱལ་ལ་བསྟོད་པ།
ས་ཡ་དུ་མ་ཡོད་པའི་གསེར་ལྡན་དབུས། །
རྒྱ་ཆེ་ཁོད་སྙོམས་ཞིང་ས་ལས། །
ས་ལུ་ལ་སོགས་འབྲུ་སྣ་འབྱུང་། །
རྩྭ་ཆུ་ཕུན་སུམ་ཚོགས་པ་ཡི། །
སྤང་ལྗོངས་མེ་ཏོག་བཀྲ་བ་ལས། །
རྟ་ནོར་ལུག་སོགས་ཕྱུགས་རིགས་ཀྱིས། །
ཀུན་བཟོད་མ་ཡི་ལྟོ་བ་ཁེངས། །
རིན་ཆེན་གསེར་དངུལ་ལྕགས་རིགས་དང་། །
རྡོ་རྗེ་ཕ་ལམ་རྡོ་སྣུམ་སོགས། །
གཞལ་མེད་ནོར་གྱི་གཏེར་ཁ་ཡིས། །
ས་ཆེན་འདི་ནི་ཡོངས་སུ་བཟུང་། །
ཟླ་བའི་འོད་ཀྱི་མདངས་འཕྲོག་པའི། །
གངས་ཀྱི་རི་བོ་ཚར་དུ་དངར། །
མར་གད་རི་བོའི་སྤུན་ཟླ་ཡི། །
སྤང་རི་དང་ནི་གཡའ་རི་ལས། །
དཀར་པོ་ཆིག་ཐུབ་ལ་སོགས་པའི། །
བདུད་རྩི་སྨན་གྱི་གཏེར་བརྡོལ་ཏེ། །
བཞི་བརྒྱ་རྩ་བཞིའི་ནད་རྣམས་ཀྱི། །



སྐོམ་སེལ་བདུད་རྩིའི་ཆུ་རྒྱུན། (༩)
བདུད་དཔུང་མ་ལུས་ཆམ་ལ་ཕབ། །
ལྷུང་ལྷུང་འབབ་པའི་གངས་ཆུ་དང་། །
རྫ་ཆུ་དག་གི་རྔམ་ཤུགས་ལ། །
མ་བཟོད་ཚད་པའི་ནད་རིམས་དག །
དམིགས་མེད་དབྱིངས་སུ་ཡལ་ཏེ་ཐལ། །
གཡུ་འབྲུག་སྔོན་མོའི་དཔལ་འཕྲོག་པའི། །
ཆུ་ཀླུང་དུ་མའི་འབབ་ཤུགས་ཀྱིས། །
གྲུ་དང་གྲུ་རྫིངས་ལ་བརྟེན་པའི། །
སྐྱེ་བོ་རྣམས་ནི་གནས་སུ་འདྲེན། །
ཙན་དན་དང་ནི་ཨ་དཀར་དང་། །
ཤུག་པ་སྟག་ཤིང་ཐང་ཤིང་སོགས། །
རིན་ཆེན་རྐང་འཐུང་སྣ་ཚོགས་པའི། །
ནགས་ཚལ་ཆེན་པོས་ས་གཞི་བརྒྱན། །
ཁང་ཤིང་འབུད་ཤིང་ལ་སོགས་པའི། །
དགོས་འདོད་ཤིང་གི་དངོས་གྲུབ་ཡོད། །
མཚོ་དང་མཚེའུ་ལ་སོགས་པས། །
རྐང་འཐུང་ནི་ལྗོན་ཤིང་གི་མངོན་བརྗོད། །



མེས་རྒྱལ་ལ་བསྟོད་པ།
ནོར་འཛིན་བུ་མོའི་ལྟོ་བ་བརྒྱན། །
གནམ་སྔོན་ས་ལ་ལྷུང་འདྲ་བའི། །
ཤར་ལྷོའི་མཐའ་ཡི་རྒྱ་མཚོ་ལས། །
མུ་ཏིག་དུང་དང་བྱུ་རུ་སོགས། །
རིན་ཆེན་སྣ་དགུའི་དངོས་གྲུབ་འབྱུང་། །
ཡལ་ག་ལོ་འདབ་རབ་རྒྱས་པའི། །
འབྲས་ལྡན་ཤིང་གི་ཡལ་ག་ལས། །
རོ་བཅུད་ལྡན་པའི་ཤིང་འབྲས་ནི། །
འབད་མེད་སྩོལ་བའི་དགེ་མཚན་རྒྱས། །
དེ་ལྟ་བུའི་ས་ཆེན་པོ་ལ་གནས་པའི་སྐྱེ་བོ་དག་ནི་གཤིས་རྒྱུད་
བཟང་ཞིང་རིག་པའི་གནས་དུ་མ་ལ་བློ་གྲོས་ཀྱི་འཇུག་པ་མཆོག་ཏུ་རྒྱས་
པ་ཡོན་ཏན་དང་ཐོན་སྐྱེད་ལ་བརྩོན་འགྲུས་ཆེ་ཞིང། ཕྱི་ནང་གི་དགྲ་བོ་
དག་གིས་ཚུར་རྒོལ་དང་ གཏོར་བརླག་བྱེད་ པ་ལ་ཕར་རྒོལ་གྱི་སྙིང་
སྟོབས་དང་ལྡན་པས་དཔའ་ཞིང་བརྟུལ་ཕོད་པ། མི་རིགས་མཐའ་དག་
གིས་གཅིག་གིས་གཅིག་ལ་བྱ་བ་གང་ཐད་ནས་རོགས་རམ་དང་ཕན་
ཚུན་མཛའ་ཞིང་བརྩེ་བ་གཉེན་ཉེ་དུ་ལྟར་གནས་ཏེ་མཐུན་སྒྲིལ་གྱི་ངང་
(1)ནོར་འཛིན་བུ་མོ་ནི་ས་གཞིའི་མངོན་བརྗོད། །



སྐོམ་སེལ་བདུད་རྩིའི་ཆུ་རྒྱུན། (༩)
ནས་རང་རྒྱལ་འཛུགས་སྐྲུན་ལ་བརྩོན་ཞིང་འཛམ་གླིང་གསར་བརྗེའི་
དོན་ལ་སྤྱི་སེམས་དཀར་པོ་འཆང་བ་ཤ་སྟག་ལས། ལ་ལ་ནི་ཚན་རིག་
ཞིབ་འཇུག་ལ་ལྷག་པར་མཁས་པའི་སྟབས་ཀྱིས། ཚན་རིག་པའི་
གསར་བཀོད་དང་། གསར་སྐྲུན་དུ་མ་བཏོན་ཏེ། མི་དམངས་ལ་
ཞབས་འདེགས་གཟེངས་སུ་མཐོ་བའི་ལག་རྗེས་མངོན་པ། ལ་ལ་ནི་
ལག་རྩལ་ཤེས་རིག་ཉི་མའི་འོད་ལྟར་འབར་ཏེ། འཕྲུལ་འཁོར་གསར་
བཟོ། ལག་རྩལ་གསར་བཅོས་ལ་སོགས་པའི་དབང་གིས། ཐོན་སྐྱེད་
ཀྱི་ལས་ཆོད་ལྡབ་སྟོང་ཕྲག་དུ་མ་འཕར་ཏེ། ཉིན་མཁོ་དང་རྒྱུན་མཁོའི་
དངོས་རྫས་དང་། ཟས་གོས་ཡོ་བྱད་ལ་སོགས་པའི་ལོངས་སྤྱོད་མཐའ་
དག་རྒྱ་མཚོའི་རླབས་བཞིན་གཅིག་རྗེས་གཅིག་མཐུད་དེ་ཚོང་ཁྲོམ་
མཐའ་དག་མེར་གྱིས་གང་། ལ་ལ་དག་ནི་གསོ་བ་རིག་པ་ལ་ཆེད་དུ་
མཁས་པས། ནུབ་ལུགས། ཀྲུང་ལུགས། བོད་ལུགས་ཀྱི་གསོ་རིག་
ཤེས་བྱ་མཐའ་དག་ཁོང་དུ་ཆུད་པས། ནད་རིགས་མཐའ་དག་གི་སྐེད་
པ་གསོ་བྱེད་རལ་གྲི་རྣོན་པོས་དུམ་བུར་བཅད་པས། དུས་མིན་གྱི་འཆི་
བ་མི་མངོན་དབྱིངས་སུ་བསྐྲད་དེ་སྐྱེ་བོ་ཀུན་གྱི་ལུས་ཁམས་དྭངས་ཤིང་
བདེ་ཐང་ངང་རང་འགན་གྱི་ལས་ལ་གཞོལ་བ། སྐྱེ་བོ་ལ་ལ་ནི་ཡིག་
རིགས་དུ་མ་ལ་མཁས་ཤིང་བརྡ་སྤྲོད་པའི་གཞུང་ལུགས་ལ་ནང་བྱན་
ཆུད་པས་སློབ་གསོའི་ལས་དོན་གྱི་སྒོ་ནས་སྐྱེ་བོ་དག་ཡིག་རིགས་ལ་



མེས་རྒྱལ་ལ་བསྟོད་པ།
རྨོངས་པའི་མུན་པ་མཐའ་དག་ལྷག་མེད་དུ་བསལ་ཏེ། མཁས་ཤིང་
བཟང་བའི་མིས་ས་སྟེང་གང་བར་བྱས་སོ། ། གཞན་ཡང་སྙན་དངགས་
དང་སྒྱུ་རྩལ་ལ་མཁས་པའི་གང་ཟག་བགྲངས་ཀྱིས་མི་ལང་བ་བྱུང་སྟེ།
སྡེབ་སྦྱོར་སོགས་བླ་ན་མེད་པའི་སྲིད་སྲུང་དང་ཟློས་གར་དང་ལོ་རྒྱུས་ལ་
སོགས་པའི་རྩོམ་པ་མེ་ཏོག་གི་དགའ་ཚལ་རབ་ཏུ་རྒྱས་ཏེ། རྒྱལ་ཁབ་ཕྱི་
ནང་གི་ཤེས་ལྡན་མཐའ་དག་གི་ཡིད་རང་དབང་མེད་པར་འགུགས་པར་
བྱེད་ལ། ཟློས་གར་དང་གླུ་གར་དང་རོལ་མོ་དང་བྲོ་གར་ལ་སོགས་པས་
སྐྱེ་བོ་རྣམས་དགའ་ཞིང་སྤྲོ་བར་བྱེད་དོ། །
དེ་དག་ནི་ཚིགས་སུ་བཅད་པའི་དབྱངས་ཀྱིས་བརྗོད་པར་བྱ་སྟེ།
དེ་ལྟའི་ཀུན་བཟོད་མ་ཡི་ལྟོ་བ་ལ་གནས་སྐྱེ་བོ་དག ། གཤིས་རྒྱུད་
བཟང་ཞིང་རིག་པའི་གནས་ལ་བློ་གྲོས་པདྨའི་འདབ་ལྟར་རྒྱས། །ཡོན་
ཏན་ཐོན་སྐྱེད་ ལ་ ནི་ བརྩོན་ པའི་ བརྩོན་ འགྲུས་ རི་ བོའི་ གཏོས་ ལ་
འགྲན། །དགྲ་བོས་མི་ཚུགས་སྙིང་སྟོབས་རབ་ལྡན་དཔའ་བརྟུལ་གོ་ཆ་
རབ་ཏུ་བཙན། །
དེར་གནས་མི་རིགས་མཐའ་དག་ནི། །
ཕན་ཚུན་མཛའ་བ་གཉེན་ཉེ་ལྟར། །
གཅིག་གིས་གཅིག་ལ་ཕན་སེམས་ཀྱིས། །
བྱ་བ་གང་ལའང་རོགས་རམ་བྱེད། །



སྐོམ་སེལ་བདུད་རྩིའི་ཆུ་རྒྱུན།
(༩)
མཐུན་སྒྲིལ་གོང་བུ་གཅིག་གྱུར་དང་། །
མེས་རྒྱལ་འཛུགས་སྐྲུན་ལ་བརྩོན་ཞིང་། །
འཛམ་གླིང་གསར་བརྗེའི་སྤྱི་དོན་ལ། །
དུང་ལྟར་དཀར་བའི་བསམ་པ་འཆང་། །
ལ་ལ་དག་ནི་ཚན་རིག་གི །
ཤེས་ཡོན་དཔྱིད་ཀྱི་དཔལ་ལྟར་རྒྱས། །
གསར་བཏོད་དང་ནི་གསར་སྐྲུན་གྱིས། །
འབྱོར་མེད་གྲལ་རིམ་སྲིད་དབང་དེ། །
རི་རྒྱལ་བཞིན་དུ་བརྟན་པར་བྱས། །
ལ་ལའི་ལག་རྩལ་ཤེས་རིག་གི །
ཉི་མའི་འོད་ཟེར་སྟོང་འབར་ཏེ། །
འཕྲུལ་འཁོར་གསར་པའི་དགེ་མཚན་དང་། །
ལག་རྩལ་གསར་བཅོས་མཐུ་ཆེ་བས། །
ཐོན་སྐྱེད་ལས་ཚོད་ཡར་ཟླ་བཞིན། །
གོང་དུ་འཕེལ་བའི་དཔལ་ཡོན་བཞད། །
དམངས་ཀྱི་འཚོ་བའི་དགོས་མཁོ་དང་། །
ཟས་གོས་ཡོ་བྱད་ལ་སོགས་པའི། །
གང་ལ་གང་མཁོའི་དངོས་རྫས་དག །



མེས་རྒྱལ་ལ་བསྟོད་པ།
རྒྱ་མཚོའི་རླབས་བཞིན་མཁའ་ལ་འཕྱུར། །
ལ་ལ་གསོ་བ་རིག་པ་ལ། །
ཆེད་དུ་མཁས་པའི་ནུབ་ལུགས་དང་། །
ཀྲུང་ལུགས་བོད་ལུགས་ལ་སོགས་པའི། །
གསོ་རིག་ཤེས་བྱ་མཐའི་དག་པ། །
ཁོང་དུ་ཆུད་པའི་གསོ་རིག་གི །
སྨན་དཔྱད་རལ་གྲི་རྣོན་པོ་ཡིས། །
ནད་རིམས་བདུད་ཀྱི་སྐེད་པ་བཅད། །
ནད་ཕྲན་དག་ནི་ཆམ་ལ་ཕབ། །
དུས་མིན་འཆི་བ་དངངས་གྱུར་ནས། །
མི་མངོན་དབྱིངས་སུ་བྲོས་ནས་ཡིབ། །
སྐྱེ་བོ་ཀུན་གྱི་འདུ་ཕུང་ཁམས། །
བདེ་ཞིང་ཐང་ལ་དར་ཆེ་བས། །
རང་རང་ལས་འགན་སྒྲུབ་པ་ལ། །
བརྩོན་པ་ཆེན་པོས་གཞོལ་བར་འགྱུར། །
ལ་ལས་བརྡ་སྤྲོད་རིག་པ་ལ། །
ནང་བྱན་ཆུད་པའི་སྤོབས་པ་ཐོབ། །
སྐྱེ་བོ་ཡིག་རྨོངས་མུན་པ་དག །



སྐོམ་སེལ་བདུད་རྩིའི་ཆུ་རྒྱུན། (༩)
སློབ་གསོའི་འོད་ཀྱིས་ལྷག་མེད་བསལ། །
མཁས་ཤིང་གཤིས་རྒྱུད་བཟང་བ་ཡི། །
མི་ཡིས་ས་སྟེང་གང་བར་བྱས། །
གཞན་ཡང་སྙན་དངགས་སྒྱུ་རྩལ་སོགས། །
ཤེས་པའི་གང་ཟག་བགྲངས་མི་ལང་། །
ཚིག་སྦྱོར་སྡེབ་སྦྱོར་ཕུན་ཚོགས་པའི། །
སྲིད་སྲུང་དང་ནི་ཟློས་གར་དང་
། །
ལོ་རྒྱུས་རིག་གཞུང་ལེགས་བཤད་ཀྱི། །
རྩོམ་ཡིག་མེ་ཏོག་དགའ་ཚལ་གྱིས། །
རྒྱལ་ཁབ་ཕྱི་ནང་ཤེས་ལྡན་ཚོའི། །
ཡིད་ཀྱི་བུང་བ་དབང་མེད་འགུགས། །
ཟློས་གར་དང་ནི་བྲོ་གར་དང་། །
གླུ་གར་རོལ་མོ་ལ་སོགས་པས། །
མཐོང་ཐོས་ཅན་གྱི་སྐྱེ་བོ་དག །
དགའ་སྤྲོའི་གནས་ལ་འགོད་པར་བྱེད། །
96



སྙན་ངག་ཤོ་ལོ་ཀ་ལྔ།
ཇི་ལྟར་སྐྱེས་བུ་སྲོག་དབང་འགགས་གྱུར་ན། །
དབང་པོ་གཞན་རྣམས་གནས་པར་མི་འགྱུར་བཞིན། །
དམ་ཚིག་སྲོག་གི་དབང་པོ་འགགས་གྱུར་ན། །
དགེ་བའི་དབང་པོ་གཞན་རྣམས་གནས་མི་འགྱུར། །
མ་ཧཱ་པཎྜི་ཏ་རོང་ཟོམ་ཆོས་ཀྱི་བཟང་པོ།
བསམ་པ་བཟང་ན་ས་དང་ལམ་ཡང་བཟང་། །
བསམ་པ་ངན་ན་ས་དང་ལམ་ཡང་ངན། །
ཐམས་ཅད་བསམ་པ་དག་ལ་རག་ལས་པས། །
རྟག་པར་བསམ་པ་བཟང་ལ་འབད་པར་བྱ། །
རྗེ་བློ་བཟང་གྲགས་པ།
བོད་རྣམས་རང་འདོད་དང་མཚུངས་ལུང་འགའ་ཞིག །
འདོད་ཀྱི་གཞན་ཀུན་ཐམས་ཅད་དྲང་དོན་ཏེ། །
འགྲོ་ལ་ཕན་ཕྱིར་ཡིན་པས་ངོ་མཚར་མོད། །
ངོ་བོ་དོན་ལ་མི་གནས་རྫུན་དུ་འདོད། །
རྗེ་བཙུན་ཏཱ་ར་ནཱ་ཐ།



སྐོམ་སེལ་བདུད་རྩིའི་ཆུ་རྒྱུན།
(༩)
དཀར་མཛེས་ཨ་ཡིག་ལས་འཁྲུངས་ཡེ་ཤེས་གཏེར། །
ཕས་རྒོལ་ཝ་སྐྱེས་ཟིལ་གནོན་གདོང་ལྔ་བཞིན། ། །
ཆགས་ཐོགས་ཀུན་བྲལ་མཚུངས་མེད་འཇམ་དབྱངས་མཐུས། །
མ་ཧཱ་མཁས་པའི་གཙོ་བོ་ཉིད་གྱུར་ཅིག །
ཀོང་སྤྲུལ་བློ་གྲོས་མཐའ་ཡས།
སྙིང་སྟོབས་དགུ་འགྱུར་སྲོག་གི་དབྱུག་པ་ལ། །
རྟ་མཆོག་ཁྲོས་པའི་བཀའ་ཡི་རྒྱས་བཏབ་པའི། །
སྲིན་པོ་གདོང་དམར་བོད་ཀྱི་དམག་དཔུང་གིས། །
སུམ་གཉིས་ས་ཡི་དཀྱིལ་འཁོར་བཟུང་ཞེས་གྲགས། །
དགེ་འདུན་ཆོས་འཕེལ།
98



བོད་ཁམས་སྤྱི་བཤད།
བོད་ཁམས་སྤྱི་བཤད།
དགེ་འདུན་སྦྱིན་པ།
སྔོན་བྱོན་མཁས་པ་རྣམས་ཀྱིས་བོད་ཀྱི་ཡུལ་ཁམས་སྤྱི་ནི་སྟོད་
མངའ་རིས་སྐོར་གསུམ། བར་དབུས་གཙང་རུ་བཞི། སྨད་མདོ་
ཁམས་སྒང་དྲུག་བཅས་སུ་དབྱེ་བ་ལ། དེ་དག་གི་ནང་གསེས་དབྱེ་བ་
གང་ལགས། དེ་དག་གང་གང་གི་ཆ་ནས་ཕྱེ་བའམ། ཨ་མདོ་ཞེས་པ་
དེ་དག་གང་གི་ཁོངས་སུ་གཏོགས་ཤེ་ན།
དང་པོ་ལ་བྲག་དགོན་པ་དཀོན་མཆོག་བསྟན་པ་རབ་རྒྱས་ཀྱི་
《མདོ་སྨད་ཆོས་འབྱུང་》ངམ་《དེབ་ཐེར་རྒྱ་མཚོ་》རུ་བོད་ཡུལ་འདི་ལ་
ནང་གསེས་ཀྱིས་ཕྱེ་བའི་སྟོད་མངའ་རིས་སྐོར་གསུམ་ནི། སྤུ་རངས་
མང་ཡུལ་བཟང་དཀར་གསུམ་སྐོར་གཅིག ལི་བྲུ་ཤ་སྦལ་ཏི་གསུམ་སྐོར་
གཅིག ཞང་ཞུང་ཁྲི་ཏེ་སྟོད་སྨད་གསུམ་སྐོར་གཅིག་ཏུ་དབྱེ། བར་
དབུས་གཙང་རུ་ བཞི་ ནི་ སྔར་ གཙང་ ལ་ གཡས་རུ་ རུ་ ལག་ གཉིས།
དབུས་ལ་དབུ་རུ་དང་གཡོན་རུ་གཉིས་ཟེར་ཡང་ཆོས་རྒྱལ་གུ་ཤི་ཧན་
གྱིས་བོད་ཁྲི་སྐོར་བཅུ་གསུམ་དབང་དུ་བསྡུས་ཏེ་རྒྱལ་དབང་རིན་པོ་ཆེར་
ཕུལ་ཕྱིན་ལ་གཡས་རུ། གཡོན་རུ། དབུས་རུ། གུང་རུ་བཞིར་བཤད་



སྐོམ་སེལ་བདུད་རྩིའི་ཆུ་རྒྱུན། (༩)
དོ། །མདོ་ཁམས་སྒང་དྲུག་ནི། ཟལ་མོ་སྒང་། ཚ་བ་སྒང་། སྨར་
ཁམས་སྒང་
། སྤོ་འབོར་སྒང་། དམར་རྫ་སྒང་། མི་ཉག་རབ་སྒང་དང་
དྲུག་ཏུ་དབྱེ་ཞེས་གསལ།
གཉིས་པ་ལ་སྟོད་མངའ་རིས་སྐོར་གསུམ་ནི་སྟོད་མངའ་རིས་
ནས་བྱང་དུ་རིམ་བཞིན་ཕྱེ་བ་ལས། མངའ་རིས་ལྷོ་རྒྱུད་དེ་སྤུ་ཧྲེང་རྫོང་
ནས་ངམ་རིང་རྫོང་གི་ཕྱོགས་སུ་གཏོགས། མངའ་རིས་བར་རྒྱུད་དེ་
ཞང་ཞུང་དང་ཁྲི་ཏེ་སྟོད་སྨད་གསུམ་ནི་དེང་སང་གི་ཤིན་ཅང་དང་བོད་
ལྗོངས་གཉིས་ཀྱི་ས་མཚམས་འབྲེལ་བ་ནས་ནུབ་ཕྱོགས་ཀྱི་ཀསྨིར་དང་
འབྲེལ་ཡོད་པ་དེའི་ཕྱོགས་སུ་གཏོགས།
བར་དབུས་གཙང་རུ་བཞི་ནི་བོད་ཁམས་ཡོངས་ཀྱི་ ས་ཆའི་
དཀྱིལ་འཁོར་གྱི་དབུས་སུ་གྲགས་པའི་ལྷ་སའི་ར་མོ་ཆེ་ལྟེ་བ་བྱས་པའི་ཆ་
ནས་བྱས། དང་པོ་དབུ་རུའི་ས་ཆའི་རྒྱ་ཁྱོན་གྱི་ཚད་ནི། ཤར་ཕྱོགས་
སུ་འོལ་ཁའི་ཤུག་པ་སྤུན་བདུན་ནས་ནུབ་གཞུ་ཉེ་མོ་ལ་འབྲེལ་ཞིང། ལྷོ་
ཕྱོགས་རྨ་ལ་ལ་རྒྱུད་ནས་བྱང་སྣེ་ཡི་གླིང་མི་མགུར་ཕུབ་བར་འབྲེལ།
གཉིས་པ་གཡོ་རུ་ནི་དབུས་རུའི་གཡོན་ཕྱོགས་སུ་ཡོད་པའི་ཆ་ནས་
བཏགས་པའི་མིང་ཡིན་ལ། གཡོན་རུ་ཞེས་ཀྱང་བྱ། དེའི་རྒྱ་ཁྱོན་གྱི་
{1རུ་ཞེས་པ་ནི་དམག་གི་སྡེ་ཚན་དུ་གཏོགས་པའི་ཆ་ནས་རུ་ཞེས་བརྗོད།
ཏོ 100 a



བོད་ཁམས་སྤྱི་བཤད།
ཚད་ནི་ཤར་ཀོང་ཡུལ་བྲེ་སྣ་ནས་ནུབ་ཁ་རགས་གངས་རྩེ་བར་དང་། ལྷོ་
ཤ་འུག་སྟག་སྒོ་ནས་བྱང་རྨ་ལ་ལ་རྒྱུད་བར། ལྟེ་བ་ནི་ཡར་ལུང་ཁྲ་འབྲུག་
བྱས་པ་ཡིན་ཟེར། དེས་ན་དབུ་རུ་དང་གཡོ་རུ་གཉིས་ཀྱི་ས་ཆ་ནི། ད་
ལྟ་ལྷ་སའི་གྲོང་ཁྱེར་གྱི་ཁོངས་གཏོགས་ཆུས་གཅིག་དང་ཞིང་ར་གཉིས།
རྫོང་བཅུ་གཅིག་ཡོད་པ་དེ་རྣམས་ཡིན་ནོ། ། གསུམ་པ་གཡས་རུ་ནི་དབུ་
རུའི་གཡས་ཕྱོགས་སུ་ཡོད་པའི་ཆ་ནས་བཏགས་པའི་མིང་ཡིན་ལ།
དེའི་ས་ཆའི་རྒྱ་ཁྱོན་གྱི་ཚད་ནི། ཤར་ཕྱོགས་ཀྱི་གླིང་མ་གུར་ཕུབ་ནས་
ནུབ་བྱེ་མ་ལ་དབུའི་བར། ལྷོ་གཉའ་ནམ་གཡག་པོའི་སྣ་ནས་བྱང་སྤྱི་ཏི་
ཆུ་ནག་བར། ལྟེ་བ་ནི་ཤངས་ཀྱི་ཞོང་བ་ཚལ་དུ་བྱས་པ་ཡིན་ཟེར།
བཞི་པ་རུ་ལག་ནི་ གཡས་རུའི་ ཡན་ ལག་ ཏུ་ གཏོགས་པའི་ ཆ་ ནས་
བཏགས་པའི་མིང་ཞིག་ཏུ་སྣང་བ་དང་། དེའི་ས་ཆའི་རྒྱ་ཁྱོན་གྱི་ཚད་ནི།
ཤར་འཇམ་ནི་བཀྲ་ནས་ནུབ་ལ་ཀེམ་གཡག་མིག་གི་བར། ལྷོ་བལ་བོ་
གླང་སྣ་ནས་བྱང་བྱེ་མ་ལ་སྔོན་བར། ལྟེ་བ་ནི་བྲད་ཀྱི་དུར་བ་སྣ་བྱ་སྐད།
གཡས་རུ་དང་རུ་ལག་གཉིས་ནི་ད་ལྟའི་གཞིས་ཀ་རྩེ་ས་ཁུལ་གྱི་རྫོང་བཅོ་
བརྒྱད་དང་འགྲམ་འགག་སྒོ་རྣམས་ཡིན།
སྨད་མདོ་ ཁམས་སྒང་དྲུག་ ( ཡང་ན་སྨད་ མདོ་ ཁམས་ སྒང་
གསུམ་ཟེར་ཞིང་དེ་ནི་མདོ་ཁམས་ལ་སྨར་ཁམས་བཏགས་པའི་ཁམས་
གཅིག་དང་གཡེར་མོ་ཐང་དུ་བཏགས་པ་ཁམས་གཅིག ཙོང་ཁ་ལ་གྱི་
101



སྐོམ་སེལ་བདུད་རྩིའི་ཆུ་རྒྱུན། (༩)
ཐང་དུ་བཏགས་པ་ཁམས་གཅིག་བཅས་གསུམ་ཡིན་ནོ་) ནི་“ ཆུ་རེའི་
བར་ལ་སྒང་རེ་” ཟེར་བ་བཞིན་དུ་ཆུ་རྒྱུད་དང་རི་རྒྱུད་ཀྱི་ཆ་ནས་ཕྱེ་བ་
ལས། ཟལ་མོ་སྒང་ནི་འབྲི་ཆུ་དང་ཉག་ཆུ་ཡི་བྱང་ཕྱོགས་ཀྱི་ས་ཁུལ་དུ་
གཏོགས། ཚ་བ་སྒང་ནི་རྒྱལ་མོ་རྔུལ་ཆུ་དང་རྫ་ཆུ་བར་རྒྱུད་ཀྱི་ནུབ་ཏུ་
གཏོགས། སྨར་ཁམས་སྒང་ནི་རྫ་ཆུ་དང་འབྲི་ཆུའི་བར་གྱི་བྱང་ངོས་
ཁུལ་དུ་གཏོགས། སྤོ་འབོར་སྒང་ནི་འབྲི་ཆུ་དང་ཉག་ཆུའི་བར་གྱི་ལྷོ་
ངོས་ས་ཁུལ་དུ་གཏོགས། དམར་རྫ་སྒང་ནི་དེང་སང་མཚོ་སྔོན་ཞིང་
ཆེན་གྱི་རྨ་ཆུའི་ལྷོ་རྒྱུད་ནས་རྒྱལ་མོ་རྔུལ་ཆུའི་སྟོད་རྒྱུད་ཀྱི་ ཤར་དུ་
གཏོགས། མི་ཉག་རབ་སྒང་ནི་རྒྱལ་མོ་རྔུལ་ཆུའི་བར་རྒྱུད་ཀྱི་ཤར་དུ་
གཏོགས་སོ། །
གསུམ་པ་ལ་དགེ་འདུན་ཆོས་འཕེལ་ གྱིས་ 《 དེབ་ཐེར་དཀར་
པོ་》རུ་ཁམས་དང་ཨ་མདོ་བསྡོམས་པས་ཤར་ཕྱོགས་ཀྱི་ཡུལ་བྱིངས་ལ་
མདོ་ཁམས་སུ་གྲགས་ཞེས་གསུངས་པ་ལས་ཨ་མདོ་ཞེས་པ་ལ་ཡང་ཁོང་
གིས། ཨ་མདོའི་ཡུལ་སྤྱི་ལ་སྔ་མོའི་དུས་ན་ཙོང་ཁ་བདེ་ཁམས་སུ་གྲགས་
ཤིང་། དེ་ལ་ཡང་ད་ལྟའི་ཟི་ལིང་ཕྱོགས་ཀྱི་ཆ་དེ་ལ་ཙོང་ཁ་དང་། དེའི་
ལྷག་མའི་ཡུལ་ཙོང་ཁ་ཆེན་པོར་འབོད་ཅེས་གསུངས་པ་དང་། 《 བོད་
རྒྱ་ཚིག་མཛོད་ཆེན་མོར་》བ་ཡན་ཧ་རིའི་ཤར་ངོས་རི་བོ་ཆེན་པོ་ཨ་ཆེན་
གངས་རྒྱབ་དང་མདོ་ལ་གཉིས་ཀྱི་མིང་གཅིག་ཏུ་བསྡོམས་པའི་མན་
6102_s



བོད་ཁམས་སྤྱི་བཤད།
ཆད་ལ་ཨ་མདོ་ཟེར་བའི་བཤད་སྲོལ་གཅིག་དང་། མདོ་ཞེས་པའི་མིང་
འདིའི་སྔོན་འཇུག་མ་ཡིག་གསལ་བོར་ཀློག་དུས་ཨ་སྒྲ་རང་བཞིན་གྱིས་
བྱུང་བས་ཨ་མདོ་ཟེར་བའི་བཤད་སྲོལ་ཡང་འདུག མཚོ་སྔོན་ཞིང་ཆེན་
དང༌། ཀན་སུའུ་ཞིང་ཆེན་གྱི་ལྷོ་རྒྱུད། སི་ཁྲོན་ཞིང་ཆེན་གྱི་ནུབ་བྱང་
རྒྱུད་བཅས་བོད་རིགས་ཀྱི་ས་ཆར་ཟེར་ཞེས་བཀོད་འདུག་པས་ན། ཨ་
མདོའི་ཡུལ་ཕལ་ཆེ་བ་ཞིག་ནི་སྨད་མདོ་ཁམས་སྒང་དྲུག་གི་ཡ་གྱལ་
དམར་རྫ་སྒང་དུ་གཏོགས་སོ། །
1f03



སྐོམ་སེལ་བདུད་རྩིའི་ཆུ་རྒྱུན། (༩)
བོད་ཀྱི་རིགས་རུས་མཆེད་ཁུངས།
དགེ་འདུན་སྦྱིན་པ།
བོད་ཀྱི་ཡ་ཐོག་གི་མི་རྒྱུད་རྣམས་ལ་སྦྲ་དང་། ལྡོང་། འབྲུ། སྒོ་
སྟེ་རུས་ཆེན་བཞིའམ། རྒོ་དང་། དཔའ་ཡི་ཚན་དང་ཟླ་ཡི་ཚན་ཏེ་
བདུན། ཡང་ན་ཚན་གཉིས་གཅིག་ཏུ་བགྲངས་ཏེ་དྲུག་ཏུ་འདོད་པ་
སོགས་ཡོད། གང་ལྟར་ཡང་རིགས་དེ་དག་དང་ཡང་དེ་དག་མཉམ་
བསྲེས་བྱས་པ་ལས་བོད་ཀྱི་མི་རྒྱུད་འདི་བྱུང་བར་བན་བོན་གཉིས་ཀྱི་
བཤད་ཚུལ་མཐུན་སྣང་དུ་གྲུབ། ཡང་ན་སེ་དང་། རྨུ། ལྡོང་། སྟོང་
གི་རུས་ཚན་བཞི་བྱུང་བར་གྲགས་ཤིང། དེའི་སྟེང་དཔྲ་དང་། འབྲུ་
བསྣན་ནས་དྲུག་ཏུ་ཡང་གྲགས་ལ། དེ་ནི་སེའི་རུས་ཆེན་ལས་སྒྲའི་རུས་
ཚན་ཆད་པ་དང་། སྟོང་གི་རུས་ཆེན་ལས་འདྲུའམ་འབྲུའི་རུས་ཚན་
ཆད་པ་ལ་གོ །ཡོངས་གྲགས་ལ་སེའམ་བསེ་དང་། ཁྱུང་ཞེས་པ་ནི་སྦྲའི་
རུས་ཆེན་དང་། རྨུ་དང་སེང་ཞེས་པ་ནི་སྒའི་རུས་ཆེན། སྨུག་པོ་གདོང་
ངམ་ཡང་ན་ཨ་སྤོ་ལྡོང་ཞེས་པ་ནི་ལྡོང་གི་རུས་ཆེན། སྟོང་ཞེས་པ་ནི་
འབྲུའི་རུས་ཆེན་དུ་ངོས་འཛིན་པ་རེད། དེ་དག་གི་ཕྱིར་དུ་བོད་ཀྱི་རུས་
ཚན་གྱི་ཐ་སྙད་ལ་མི་འདྲ་བའི་ཁྱད་པར་མང་པོ་ཡོད་ཀྱང་དོན་དངོས་སུ་



བོད་ཀྱི་རིགས་རུས་མཆེད་ཁུངས།
ཚང་མ་རྩ་བའི་རུས་ཆེན་བཞི་ལ་འདུས་པ་རེད། །
སློབ་དཔོན་པདྨ་འབྱུང་གནས་ཀྱིས་མཛད་པའི་ལྷ་བསང་རྒྱག་
བརྔན་ལས། གདོང་གི་གདོང་ལྷ་མོ་ཆུང་བསང་། ། སྒྲ་ཡི་སྦྲ་མོ་རེ་ཁྲ་
བསང་། །སྒྲ་ཡི་སྒ་མོ་ལེ་ལེ་བསང་། །ཞེས་པའི་གོང་གི་རུས་ཆེན་བཞི་
དང་དེ་དག་ལ་འགོ་བའི་ལྷ་སྲུང་རྣམས་གསལ་བར་བསྟན་པ་རེད།
ཡང་ལི་ཡི་མི་རྒྱུད་རྣམས་སེ་ལས་མཆེད་པ་དང་། བལ་བོའི་མི་རྒྱུད་
རྣམས་རྨུ་ལས་མཆེད་པ། ཧོར་གྱི་མི་རྒྱུད་རྣམས་ལྡོང་ལས་མཆེད་པ།
མི་ཉག་གི་མི་རྒྱུད་རྣམས་སྟོང་ལས་མཆེད་པར་བཤད་ལ། ཡོངས་
གྲགས་ལྟར་ན། ལྡོང་ལས་མི་ཉག་དང་། སྟོང་ལས་ཧོར་དང་སུམ་པའི་
མི་རྒྱུད་རྣམས་ཆད་པར་བཤད། །
བོད་ཀྱི་རྩ་བའི་རུས་ཆེན་དེ་རྣམས་ཀྱི་ནང་ནས་ཀྱང་ རིགས་
བཟང་ངན་གཉིས་སུ་བཀར་བ་སྟེ། དེ་དག་གི་ནང་ནས་ཡུལ་ལྷ་རྣམས་
དང་བས་མཆོད་ཅིང་ལས་བཟང་པོ་སྒྲུབ་མཁན་རྣམས་ལ་ཞང་པོ་ཞེས་
ཟེར་ཞིང་ཕྱིས་ཞང་པོ་ལྷ་རིགས་རྒོ་ཡང་ཟེར། ལྷ་རིགས་རྒོ་དང་བསེའི་
ནང་གི་བཟང་པོའམ་གཙོ་བོ་རྣམས་ལ་བསེ་ཁྱུང་སྦྲ། དམུ་ཡི་ནང་གི་
རིགས་བཟང་པོ་རྣམས་ལ་དམུ་ཚ་རྒ། ལྡོང་གི་ནང་གི་རིགས་བཟང་པོ་
དང་གཙོ་བོ་རྣམས་ལ་ཨ་སྤོ་ལྡོང་། སྟོང་གི་ནང་གི་རིགས་བཟང་གཙོ་བོ་
རྣམས་ལ་ཨ་ཐང་འབྲུ་ཞེས་བཏགས་པ་སྟེ། གོང་གི་ལྷ་རིགས་རྒོ་དང་།
༤ 105



སྐོམ་སེལ་བདུད་རྩིའི་ཆུ་རྒྱུན།
(༩)
བསེ་ཁྱུང་སྦྲ། དམུ་ཚ་རྒ། ཨ་སྤོ་ལྡོང་། ཨ་ཐང་འབྲུ་སྟེ་ལྔ་ལ་རིགས་
གཙོ་བོ་ལྔ་ཞེས་སུ་གྲགས། དེ་དག་ཕུད་པའི་ལྷག་མ་རིགས་ངན་པ་
ཐམས་ཅད་དཔའ་ཡི་ཚན་དང་། ཟླ་ཡི་ཚན་ཞེས་པའི་དམངས་སམ་ཚ་
ཞང་གི་ཚན་པ་གཉིས་སུ་བཅད་པར་བཤད་དོ། ། །
སྦྲའི་རུས་ཆེན་ལས་མཆེད་པའི་ཞང་ཞུང་གི་མི་རྒྱུད་ནི་ཞང་ཞུང་
སྒོ་ཕུག་བར་གསུམ་དུ་གྲགས་པ་དེ་རུ་འཕེལ་ཞིང་། སྒའམ་སེང་གི་རུས་
ཆེན་ལས་མཆེད་པའི་མི་སྡེ་འ་ཞ་རུ་གྲགས་པ་དེ་ཉིད་སུམ་པའི་ལྷོ་ངོས་
དང་། མི་ཉག་གི་ལྷོ་ནུབ་ཏུ་ཆགས་པའི་མདོ་ཁམས་ཀྱི་མི་སྡེ་ཞིག་ཡིན་
ལ། དེང་དུས་ལྟར་ན་དབུས་གཙང་གི་ཤར་ཕྱོགས་མདོ་ཁམས་ནང་
ཆེན་ནས་མཚོ་སྔོན་པོའི་ལྷོ་ཕྱོགས། སྡེ་དགེའི་ནུབ་བྱང་། ཤར་མཐའ་
རྒྱལ་རོང་། བྱུང་མཐའ་སོག་ཡུལ་ལ་ཐུག་པའི་བར་ལ་བྱེད། ཨ་སྤོ་ལྡོང་
གི་རུས་ཆེན་ལས་མཆེད་པའི་མི་སྡེ་མི་ཉག་ཅེས་པ་ནི་སུམ་པ་དང་འ་ཞའི་
ཤར་ངོས་སུ་ཆགས་པའི་མི་སྡེ་ཞིག་སྟེ། དེང་དུས་ཀྱི་དབང་དུ་བྱས་ན་
མཚོ་སྔོན་དང་ཀན་སུའུ་ཡི་ཤར་ངོས་སི་ཁྲོན་གྱི་བྱང་ཤར་མཚམས་སུ་
ཆགས་ཡོད་པའི་མི་སྡེ་དེ་རྣམས་ཡིན་ཟེར། མི་ཉག་ཅེས་པའི་མིང་ནི་
བཙན་པོ་སྲོང་བཙན་གྱི་སྐབས་སུ་བཏགས་པ་ཡིན་ལ། དེའི་ཡར་སྔོན་
དུ་དེ་ལ་ལྡོང་བྱུང་ཞེས་འབོད། ཕྱིས་མི་ཉག་ལས་སྐོར་ཞིག་མཆེད་དེ་
དེང་དུས་ཀྱི་ཉིན་ཞི་དང་། ཧྲན་པེ། ཧྲན་ཞི་སོགས་སུ་གཞིས་ཆགས་
༩ 106 ཤ



བོད་ཀྱི་རིགས་རུས་མཆེད་ཁུངས།
ལ་མི་ཉག་ཅེས་པའི་མིང་ལྡོང་གི་ཚོ་བ་སོ་སོའི་མིང་དང་རུས་སུ་གྱུར་རྗེས་
ལྡོང་བྱང་གི་མིང་ཉམས་དམས་སུ་གྱུར། སྐབས་དེར་རྒྱ་ནག་དང་
འབྲེལ་མཚམས་སུ་ཆགས་པའི་མི་ཉག་གི་ཚོ་བ་རྣམས་རྒྱ་ནག་དང་
འབྲེལ་འདྲིས་ཆེན་པོ་བྱུང་ཞིང་། རྒྱས་དེ་དག་སྡོད་སའི་ས་ཕྱོགས་ལ་
གཞིགས་ནས་ཁོ་ཚོར་ཤིས་ཞ་ཞེས་སུ་འབོད། དེ་རྗེས་ཁོ་ཚོའི་མི་ཉག་
ཅེས་པའི་མིང་ཡང་ཉམས་པ་རེད་ཅེས་ལོ་རྒྱུས་མཁས་པ་མང་པོས་གླེང་
གིན་འདུག
སྟོང་གི་རུས་ཆེན་ལས་མཆེད་པའི་མི་སྡེ་སུམ་པ་ཞེས་པ་དེ་ནི་
དབུས་གཙང་གི་བྱང་ཤར། མི་ཉག་གི་ནུབ་ངོས། འ་ཞའི་ནུབ་བྱང་གི་
ཕྱོགས་སུ་ཆགས་ཡོད་པའི་མངའ་སྡེ་ཞིག་ཡིན། དེ་ལྟར་རྩ་བའི་རུས་
ཆེན་དེ་དག་ནི་ཞང་ཞུང་དང་། འ་ཞ། མི་ཉག སུམ་པ་རྣམས་ཀྱི་
འབྱུང་ཁུངས་ཡིན་པར་མ་ཟད་བོད་མིའི་རིགས་སུ་གཏོགས་པ་ཡོད་ཚད་
ཀྱི་འབྱུང་ཁུངས་ཡིན་པར་བཤད།
དེ་ཡང་བོད་ཀྱི་རུས་རྒྱུད་ལས་མཆེད་པའི་ཚོ་བ་རྣམས་ལ་ནང་
གསེས་དབྱེ་ན་གཙོ་བོ་གསུམ་དུ་ངེས་པ་སྟེ། བོད་དང་བྱང་། ལྷོ་
གསུམ་མོ། །བོད་ཀྱི་བྱང་ཕྱོགས་སུ་ཡོད་པའི་ཚོ་བ་རྣམས་ལ་བོད་མི་ཚོས་
བྱང་པ་ཟེར་ཞིང་། ལྷོ་ཕྱོགས་སུ་ཡོད་པ་རྣམས་ལ་ལྷོ་པ་ཟེར་ཞིང་། ལྷོ་
བྱང་གི་ཚོ་བ་གཉིས་ཀྱིས་རང་རང་གི་ཡུལ་ལ་རང་རང་གི་མིང་གིས་



སྐོམ་སེལ་བདུད་རྩིའི་ཆུ་རྒྱུན།
(༩)
འབོད་པ་ལས་བྱང་དང་ལྷོ་རུ་མི་འབོད་པར་བཤད། དབུས་གཙང་པ་
རྣམས་ཀྱིས་བྱང་ཞེས་པའི་སྒྲ་དེ་ཆང་གི་སྒྲ་དང་ཉེ་བར་འབོད་པས་
གཞན་གྱིས་ཉན་ན་བྱང་པ་ལ་ཆང་པ་ཞེས་འབོད་པ་དང་འདྲ། དེ་ལྟར་
བོད་ཆང་ལྷོ་གསུམ་སོགས་མིང་གིས་འབོད་སྟངས་མི་འདྲ་བ་ལས་དོན་
དངོས་སུ་ཚང་མ་བོད་ཡིན་པར་ཁུངས་བཙན་པའི་ལོ་རྒྱུས་མང་པོ་ལས་
ཤིན་ཏུ་གསལ་བར་བསྟན་ཡོད་པ་རེད།
༩ I38 A



བོད་ཀྱི་རི་སྐྱེས་སྲོག་ཆགས།
བོད་ཀྱི་རི་སྐྱེས་སྲོག་ཆགས།
རི་སྐྱེས་སྲོག་ཆགས་ནི་མིའི་སྤྱི་ཚོགས་ཀྱི་འཚོ་བ་དང་རང་བྱུང་སྐྱེ་
ཁམས་སུ་མེད་དུ་མི་རུང་བ་ཞིག་རེད། རི་སྐྱེས་སྲོག་ཆགས་ལ་རང་བྱུང་
སྐྱེ་ཁམས་ཀྱི་འཕེལ་རྒྱས་དོ་སྙོམས་པོ་བཟོ་བའི་ནུས་པ་ཡོད་པར་མ་ཟད།
དཔལ་འབྱོར་འཕེལ་རྒྱས་དང་ཡུལ་ལྗོངས་ཉམས་དགའ་བར་བྱེད་པ།
སྨན་དང་འཕྲོད་བསྟེན་སོགས་ལ་དགོས་པའི་མ་རྒྱུའི་ཐོན་ཁུངས་ཀྱང་
བསྐྲུན་ཐུབ་པ་སོགས་ཉེ་བར་མཁོ་བའི་རང་བྱུང་རྒྱུ་ནོར་ཞིག་རེད། ད་
བར་བོད་ཀྱི་རི་སྐྱེས་སྲོག་ཆགས་ཚུད་པའི་ཞིབ་བཤེར་ཐོ་བཀོད་བྱས་པ་
རིག་རྒྱུ་མེད་རུང་སྤྱིར་གཙོ་ཆེ་བ་དང་། གྲངས་འབོར་ཆུང་བའི་རིགས་
ཁག་ལ་རིམ་བཞིན་ཐོ་འགོད་དང་ཞིབ་འཇུག་བྱེད་མགོ་བརྩམས་ཡོད།
ཚན་རིག་ཞིབ་འཇུག་དང་བོད་ཀྱི་ཤོད་རྒྱུན་ལྟར་ན་ཐོག་མར་
བོད་ཀྱི་སྐམ་ས་ཆེན་པོ་འདིར་རི་སྐྱེས་སྲོག་ཆགས་སྣ་ཚོགས་ཀྱིས་ཁེངས་
ཡོད་པ་དཔེར་ན། ཤ་རྐྱང་སོགས་རི་དྭགས་རྣམས་སྟོད་མངའ་རིས་
སྐོར་གསུམ་ན་གནས་པ་དང་། སྟག་གཟིག་སོགས་གཅན་གཟན་
རྣམས་བར་དབུས་གཙང་རུ་བཞིར་གནས་པ། འདབ་ཆགས་རྣམས་
སྨད་མདོ་ཁམས་སྒང་དྲུག་ཏུ་གནས་པར་གྲགས།
109 。



དེ་ནས་འགྲོ་བ་མིའི་རིགས་འཕེལ་རྒྱས་བྱུང་བའི་བརྒྱུད་རིམ་དུ་
ཐོག་མར་སྟབས་བདེའི་མཚོན་ཆ་མདའ་མདུང་སོགས་ལ་བརྟེན་ནས་རི་
དྭགས་རྔོན་པ་དང་དེ་རྗེས་རི་སྐྱེས་སྲོག་ཆགས་ཁག་གཅིག་མིས་བདག་
འདུལ་བྱས་ནས་སྒོ་ཕྱུགས་རྣམས་བྱུང་བར་བཤད། དེ་ཡང་བོད་ཀྱི་
ཤོད་རྒྱུན་དུ་རི་སྐྱེས་སྲོག་ཆགས་རྣམས་རྒོད་གཡུང་གཉིས་སུ་དབྱེ་བ་
དང། རི་དྭགས་ཀྱི་ནང་ནས་བ་གླང་བོང་བུ་སོགས་དང་། བྱ་རིགས་
ཀྱི་ནང་ནས་འཕུར་རྩལ་ཞན་པ་བྱ་དེ་དང་ཡ་ཙེ། གཅན་གཟན་གྱི་ནང་
ནས་ལྟོགས་སླ་བའི་ཁྱི་དང་། ཕག་པ། ཞུམ་བུ་སོགས་ཁག་གཅིག་མི་
ཡིས་བདག་ཏུ་བཟུང་ནས་བཀོལ་སྤྱོད་བྱས་པ་ལ་གཡུང་དྭགས་སམ་སྒོ་
ཕྱུགས་ཞེས་གྲགས་པ་དང་། དེ་མིན་འཛིན་དཀའ་ཞིང་ གལ་སྲིད་
འཛིན་ཐུབ་པའི་དབང་དུ་བཏང་ནའང་འདུལ་བར་མི་ནུས་ཤིང་བཀོལ་
དུ་མི་བཏུབ་པ་རྣམས་ལ་རི་དྭགས་སམ། གཡག་རྒོད། ར་རྒོད། ཕག་
རྒོད་ཅེས་པ་སོགས་ཀྱི་མིང་བཏགས་ཏེ་རྔོན་རྒྱག་བྱ་ཡུལ་གྱི་གྲས་སུ་
བཞག་པར་གྲགས། མདོར་ན་རི་སྐྱེས་སྲོག་ཆགས་ཁག་གཅིག་མིས་
བདག་འདུལ་བྱས་ནས་སྒོ་ཕྱུགས་བྱུང་བ་དང་། ད་ལྟ་རི་སྐྱེས་སུ་གནས་
པ་རྣམས་རྒོད་ཀྱི་ཁོངས་སུ་རྟོགས་པར་བཤད།
རི་དྭགས་ཀྱི་དབྱེ་ཚུལ་ལ་གཙོ་བོ་རིགས་ཆེ་བ་ཁག་བཞི་དང་བྱེ་
བྲག་ཆུང་རིགས་མང་པོར་དབྱེ་སྲོལ་ཡོད་པའི་རིགས་ཆེ་བ་རི་དྭགས་
[10 a



དང། གཅན་གཟན། འདབ་ཆགས། ཆུར་གནས་པའི་སྲོག་ཆགས་
དང་། བྱེ་བྲག་ཆུང་རིགས་རྐང་མེད། རྐང་གཉིས། རྐང་བཞི། རྐང་
དྲུག རྐང་མང་། རྨིག་ཟླུམ། རྨིག་པ་ཁ་དབྲག རྭ་ཅན། མཆེ་ཅན།
སྡེར་ཅན་སོགས་དང་། འདབ་ཆགས་ལ་ཡང་བྱ་དང་བྱིའུ། བྱེ་བྲག་ཏུ་
ཤ་ཟན་དང་འདམ་ཟན། རྩྭ་ཟན། རྒུམ་འཐུ། སྤུ་སྡུག སྐད་སྙན་
སོགས་སྡེ་ཚན་མང་པོར་དབྱེ་སྲོལ་ཡོད། །
གཞན་ཡང་བོད་ཀྱི་སྲོལ་རྒྱུན་ལ་སྲོག་ཆགས་རྣམས་དགུ་གསུམ་
ཉི་ཤུ་རྩ་བདུན་དུ་དབྱེ་བ་ལ་“ གནམ་ལ་འཕུར་དགུ། ས་ལ་འཛུལ་དགུ།
བར་ལ་འགྲིམ་དགུ་” སྟེ། གནམ་ལ་འཕུར་དགུ་ནི། “ ཀུན་ཟིལ་
གནོན་པའི་བྱ་རྒྱལ་ཁྱུང་ཆེན། དབྱར་དགུན་མཚམས་འབྱེད་སྒྲ་རྒྱས་
གཡུ་འབྲུག འཕུར་རྩལ་ནམ་འཕང་གཅོད་པའི་རྒོད་པོ། སྐད་སྙན་
དུས་ཀྱི་ཚོད་འཛིན་ཁུ་བྱུག དུག་འཇོམས་སྤུ་སྒྲོ་མཛེས་པའི་རྨ་བྱ།
དྲན་གསལ་མི་སྐད་སྨྲ་བའི་ནེ་ཙོ། ཉིན་ཞིག་དུས་ཚོད་ཤེས་པའི་ཁྱིམ་བྱ།
ལྷ་མིའི་འཕྲིན་སྐྱེལ་ལྕེ་བདེའི་ཕ་ཝང་། གང་ལ་ཐོགས་མེད་འཕུར་ཤེས་
རྫི་བྱ་དང་དགུའོ། །ས་ལ་འཛུལ་དགུ་ནི། ཤེས་བྱ་ཀུན་མཁས་སྐྱེ་འགྲོའི་
གཙོ་མཆོག་མི། ཤུགས་ཆེན་བཀྲ་ཤིས་རྫས་གྱུར་དུང་དཀར། དུས་
འཁོར་ཆགས་ཚུལ་ལྡན་པའི་རུས་སྦལ། རྐང་ལག་ནང་སྦས་འགྲོ་ཤེས་
སྦྲུལ་ནག དགུན་དུ་ཉལ་ཆོག་སྒོམ་ལྡན་འཕྱི་བ། མི་གཙང་གྲིབ་སེལ་



སྐོམ་སེལ་བདུད་རྩིའི་ཆུ་རྒྱུན།
(༩)
ཚངས་ལྡན་གྲུམ་པ། རིག་རྣོ་གཞན་སེམས་ཤེས་པའི་སྲེ་མོང་། ཀུན་
ཤེས་ཚོད་ལ་མཁས་པའི་ཅོ་ག ལུས་སྐེད་ཕྲ་ཡང་རྩལ་ཆེན་གྲོག་མོ་དང་
དགུའོ། ། བར་ལ་འགྲིམ་དགུ་ནི། རྩལ་གྱི་སྡེར་ལྔ་ཟིལ་གནོན་སེང་གེ།
སྤུ་རིས་བཀྲག་གསལ་གཅན་རྒྱལ་སྟག་མོ། ཞེ་སྡང་དཔའ་གཏུམ་ལྡན་
པའི་དོམ་ནག མཛངས་བློ་ལྡན་ཞིང་དབང་མངའི་དྲེད་མོང་། མི་སྤྱོད་
ཅི་བསླབ་ཤེས་པའི་སྤྲེའུ། མགྱོགས་འགྲོས་བང་རྩལ་ལྡན་པའི་རྟ་མཆོག
བརྒྱ་བྱིན་ཆིབས་གྱུར་ཐེག་སྟོབས་གླང་ཆེན། དགོས་པ་བཞི་ཚང་མི་ལ་
དྲིན་ཆེ་ བའི་ ལུག ལོ་ རེར་བཅུ་ཕྲག་ རྒྱས་པའི་རྭ་ ལྡན་ ཤ་བ་དང་
དགུའོ། །
གཞན་ཡང་རྭ་དང་སྡེར་ལས་དབྱེ་བ་ཁག་གཅིག་ནི་སྡེར་མོ་ཅན་
གྱི་རྩྭ་ཟན་སྤུན་གསུམ། རྭ་བཞི་ཅན་གྱི་ཤ་ཟན་སྤུན་གསུམ་ཞེས་པ་
དང་། ཕོ་རྭ་མོ་རྭ་གསུམ། ཕོ་ཡུ་མོ་ཡུ་གསུམ། ཕོ་རྭ་མོ་ཡུ་གསུམ་ལྟ་
བུ་ཡིན། འདིར་རྩྭ་ཟན་སྤུན་གསུམ་ནི། སྤང་རྩྭར་སྤྱོད་མཁན་ཐང་
དཀར་རྒོད་པོ་དང་། ལྷ་བྱ་གོང་མོ། འདམ་རྩྭར་སྤྱོད་མཁན་ངང་པ་
སེར་པོ་གསུམ་ལ་གོ། ཤ་ཟན་སྤུན་གསུམ་ནི། དབྱར་ཁའི་ ཤ་ཕོས་
བྱེའུའི་སྒོ་ང་ཟ། གཡང་དཀར་ལུག་གིས་སྦལ་པ་ཟ། མདོ་རིག་རྟ་ཡིས་
དམར་ཆས་ཟ་བར་ གོ་ དགོས། ཕོ་རྭ་མོ་ རྭ་ གསུམ་ནི། འབྲོང་།
གཉན། གནའ་གསུམ་དང་། ཕོ་ཡུ་མོ་ཡུ་གསུམ་ནི། རྐྱང་། གླ་བ།
༩ TI2 ཤ



རི་བོང་གསུམ། ཕོ་རྭ་མོ་ཡུ་གསུམ་ནི། གཙོད། ཤ་བ། དགོ་བ་
གསུམ་ཡིན་ཞེས་པའོ། ། །
གོང་གསལ་གྱི་དབྱེ་ཚུལ་དེ་དག་གཙོ་བོ་དམིགས་བསལ་ཁྱད་ཆོས་
དང་ཡོན་ཏན་ལྡན་པའི་རི་སྐྱེས་སྲོག་ཆགས་ཁག་གཅིག་ལ་རོལ་རྩེད་
དང་། སྒྱུ་རྩལ་གྱི་རྣམ་པའི་ཐོག་ནས་དབྱེ་འབྱེད་བྱས་པ་ལས་རི་དྭགས་
ཐམས་ཅད་ཚུད་པའི་ཚད་ལྡན་དབྱེ་འབྱེད་ལ་ངོས་འཛིན་བྱེད་མི་རུང་། །
དེང་རབས་ཚན་རིག་གིས་སྒལ་རུས་ཅན་གྱི་རི་སྐྱེས་སྲོག་ཆགས་
རྣམས་གཙོ་བོ་རིགས་ལྔ་ལ་དབྱེ་བ་སྟེ། ཆུ་གནས་དང་། སྐམ་ཆུ་
གཉིས་འཚོའི་རིགས། ལྟོ་བགྲོད་སྲོག་ཆགས། འདབ་ཆགས། དེ་
བཞིན་རི་དྭགས་དང་གཅན་གཟན་གཉིས་སྒྲིལ་བའི་རི་དྭགས་ཀྱི་རིགས་
བཅས་ལྔའོ། །ཁག་ལྔ་བོ་དེ་དག་རིགས་དང་། སྡེ་ཚན་གསུམ་དུ་དབྱེ་
ཡོད། དཔེར་ན་དབྱི་ནི་རི་དྭགས་ཀྱི་རིགས་དང་། ཤ་ཟན་གྱི་སྡེ།
ཞུམ་བུའི་ཚན་དུ་གཏོགས་པའི་རི་དྭགས་ཡིན་པ་དང་། ཡང་རྐྱང་ནི་རི་
དྭགས་ཀྱི་རིགས་དང་
། རྨིག་ཟླུམ་གྱི་སྡེ། རྟའི་ཚན་པར་གཏོགས་པ་ལྟ་
བུ་ཡིན། །
བོད་ལྗོངས་ནི་འཛམ་གླིང་གི་ཡང་རྩེར་གནས་པ་མ་ཟད། ཡུལ་
འདིའི་ས་ཆུ་རི་ཀླུང་དང༌། ནགས་ཚལ་སྐྱེ་དངོས། རི་སྐྱེས་སྲོག་
ཆགས། ཡུལ་སྲོལ་གོམས་གཤིས། རིག་གནས་ཆོས་ལུགས་རྣམས་ལ་
༤ 113 »



སྐོམ་སེལ་བདུད་རྩིའི་ཆུ་རྒྱུན། (༩)
ཁྱད་འཕགས་ཀྱི་ངོ་མཚར་ལྡན་ཡོད་པ་དེ་ནི་འཛམ་གླིང་མི་རིགས་
ཡོངས་ཀྱི་ཕུལ་བྱུང་རྒྱུ་ནོར་དང་འགྲན་ཐབས་བྲལ་བའི་དམིགས་བསལ་
གྱི་རྒྱན་ཆ་ལྟ་བུ་ཡིན། ལྷག་པར་རྗོད་སྐྱོན་གྱི་ལྷད་དང་དྲི་མ་རྒྱ་ཆེར་མ་
ཕོག་པའི་ཡུལ་འདིར་སྐམ། ཆུ། ནགས། ཐང་། རི་ཀླུང་གང་སར་
གནས་པའི་རི་སྐྱེས་སྲོག་ཆགས་ཀྱི་རིགས་དང་གྲངས་འབོར་རྒྱ་ཆེན་པོ་
ཡོད་པ་དེ་དག་འཛམ་གླིང་རི་སྐྱེས་སྲོག་ཆགས་དང་སྐྱེ་དངོས་མ་ལག་གི་
གྲུབ་ཆ་གཙོ་བོ་ཞིག་ཡིན།
བོད་ལྗོངས་ཡོངས་ཀྱི་རྩ་ཆེའི་རི་སྐྱེས་སྲོག་ཆགས་ལ་སྡོམ་རྩིས་
བྱས་པ་ལྟར་ན། འདབ་ཆགས་རིགས་༤༨ ༨ དང་། རི་དྭགས་རིགས་
༡༤༢ ལྟོ་འགྲོས་སྲོག་ཆགས་རིགས་༥༥ སྐམ་ཆུ་གཉིས་འཚོའི་སྲོག་
ཆགས་རིགས་༤༥ ཆུ་གནས་སྲོག་ཆགས་༦༨ དེ་བཞིན་འབུ་སྲིན་
རིགས་ ༢ ༣༠༠ཙམ་ ཡོད་ པ་ ལས། རི་ སྐྱེས་ སྲོག་ ཆགས་ རིགས་
༡༤༡རྒྱལ་ཁབ་རིམ་པའི་སྲུང་སྐྱོབ་ནང་ཚུད་ཡོད་པ་དང༌། རིགས་
༤༡ཙམ་རྒྱལ་ཁབ་ཀྱི་རིམ་པ་དང་པོའི་སྲུང་སྐྱོབ་བྱེད་ཡུལ་དུ་གཏན་
འཁེལ་བྱས་ཡོད། གཞན་ཡང་རིགས་མང་དག་ཅིག་ནི་མཚོ་བོད་མཐོ་
སྒང་ཁོ་ན་ལས་འཛམ་གླིང་ས་གནས་གཞན་དུ་རིག་རྒྱུ་མེད་པའི་རིན་
ཐང་ཆེ་བའི་སྲོག་ཆགས་ཡིན་པ་དཔེར་ན། རི་དྭགས་ཀྱི་ཁོངས་སུ་
འབྲོང་དང་། རྐྱང་། གཙོད། གཉན། ཤ་བ་ཁ་དཀར། གླ་ནག
༤ 114 a



བོད་ཀྱི་རི་སྐྱེས་སྲོག་ཆགས།
གཅན་གཟན་གྱི་ཁོངས་སུ་བོད་ཀྱི་ཝ་དང་། དྲེད་མོང་། ཆུ་སྲམ།
དོམ་ནག ལྷོ་སྐྱོད་ཀྱི་ཁོངས་སུ། རྩངས་པ་དང་། རྩངས་པ་སྒལ་རལ།
དུག་སྦྲུལ་མགོ་ཟུར་གསུམ་མ། སྨུག་འདབ་དུག་སྦྲུལ། འདབ་ཆགས་
ཀྱི་རིགས་སུ་ཁྲུང་ཁྲུང་དང་
། ཆུ་བྱིའུ། རི་བྱ་གཡའ་མདོག གོང་མོ་
སོགས་དང་། སྐམ་ཆུ་གཉིས་འཚོའི་རིགས་སུ་བོད་ཀྱི་སྦལ་ཆེན་དང་།
ས་ཆ་གཞན་དུ་རིག་རྒྱུ་མེད་པའི་མཚོན་སྣའི་སྦལ་བ། ཆུ་སྐྱེས་ཀྱི་རིགས་
སུ་བོད་ཀྱི་ཐིག་ཕོར་དབྱིབས་ཀྱི་ཉ་དང་། ཤེལ་ཏ། ལྷ་སའི་ཉ། གྲོ་
མོའི་ཉ་སོགས་མང་པོ་ཡོད། །
གཞན་ཡང་རང་རྒྱལ་གྱི་སྐམ་ཐོག་གི་སྒལ་རུས་ཅན་གྱི་རི་སྐྱེས་
སྲོག་ཆགས་རིགས་༣༠༡ཙམ་གྲངས་འབོར་ཉུང་ལ་འཚོ་གནས་ཀྱི་ཆ་
རྐྱེན་ཞན་པས་རྩ་སྟོང་དུ་འགྲོ་ཉེན་ཡོད་པ་དང་། དེའི་ནང་ནས་རིགས་
༩༠ཙམ་མཚོ་བོད་མཐོ་སྒང་དུ་གནས་ཡོད་པ་དཔེར་ན། གཟིག་དང་།
རྐྱང་། གླ་བ། གཉན། དྲེད་མོང་སོགས་ཡིན། །
གོང་གསལ་བོད་དང་མཚོ་བོད་མཐོ་སྒང་གི་དམིགས་བསལ་སྲོག་
ཆགས་དང་དེ་བཞིན་བོད་དུ་ཡོད་པའི་རྩ་ཆེའི་རི་དྭགས་བཅས་ཀྱིས་བོད་
ཀྱི་རི་སྐྱེས་སྲོག་ཆགས་ཀྱི་འཇིག་རྟེན་དེ་ཡོངས་སུ་གྲུབ་ཡོད་པ་མ་ཟད།
རི་སྐྱེས་སྲོག་ཆགས་ཀྱི་སྡེ་འདི་འཛམ་གླིང་ཐོག་རྙེད་པར་དཀའ་བའི་
དམིགས་བསལ་རང་བཞིན་ལྡན་པའི་རྩ་ཆེའི་རྒྱུ་ནོར་ཞིག་རེད།
༩ 1159



སྐོམ་སེལ་བདུད་རྩིའི་ཆུ་རྒྱུན། (༩)
བོད་མིའི་བཟའ་བཏུང་།
བོད་མིའི་བཟའ་བཏུང་གི་གཙོ་བོ་ནི། ཞོ་དང༌། འོ་མ། རྩམ་
པ། མར། ཕྱུར་བ། ཤ ཕྱེ། འབྲས། གྲོ་མ། ཞོག་ཁོག་སོགས་
དང། གཞན་ཡང་ལས་སྣོན་བྱས་པའི་ཐུད་དང་། ཉོག གྲོ་མ་མར་ཁུ།
འབྲས་མར་ཁུ། གྲོ་འབྲས་མར་ཁུ། བག་ཚག་མར་ཁུ། ཤ་མོག ཐུག་
པ། གོ་རེའམ་བག་ལེབ་སོགས་སོ། ། །
དེ་དག་ལ་ནང་གསེས་དབྱེ་ན། ཞོ་ནི་འོ་མར་སྐྱུར་རྩི་བརྒྱབ་
ནས་བསྙལ་བའི་བཏུང་བྱ་རྩ་ཆེན་ཞིག་དང་མངར་མོ་ཞིག་ཡིན། དེ་ལ་
དབྱེ་ན་འབྲི་ཞོ་དང་། མཛོ་མོའི་འོ་ཞོ། བ་མོའི་འོ་ཞོ། ར་མའི་འོ་ཞོ་
སོགས་མང་པོ་ཡོད། བཟོ་ཐབས་ཀྱི་ཆ་ནས་མངར་ཞོ་དང་། རློན་ཞོ།
ཞོ་སྐྱ་སོགས་ཡོད། ཞོ་ཡི་ནུས་པས་ལྟོགས་སྐོམ་སེལ་ཞིང་ཟས་འཇུ།
འོ་མ་ལ་འབྲི། མཛོ་མོ། བ་མོ། མ་མོ། ར་མ་སོགས་ཀྱི་འོ་མ་
ཡོད་ལ། དེའི་བྱེད་ལས་ཡང་གོང་དང་འདྲ་བར་ལྟོགས་སྐོམ་གཉིས་ཀ་
སེལ་ཞིང་ལུས་ཟུངས་གསོ་ལ་ས་བོན་འཕེལ་བར་བྱེད། །
རྩམ་པ་ལ་ནས་རྩམ་དང༌། སྲན་རྩམ། གྲོ་རྩམ་སོགས་ཡོད་ལ།
༩
116



བོད་མིའི་བཟའ་བཏུང།
བཟོ་ཐབས་ནི་ནས་སོགས་བརྔོས་པ་ཡོས་མཆིག་ཆེ་ཆུང་ཅི་རིགས་
ཀྱིས་བཏགས་རྗེས་རྩམ་པར་གྲུབ་པ་ཡིན།
མར་ནི་འོ་མ་ཡུན་རིང་དཀྲོགས་རྗེས་ཐོན་པའི་ཉིང་བཅུད་ཡིན།
མར་བླངས་ཤུལ་གྱི་འོ་མ་དེ་དར་བ་ཞེས་ཅུང་སྐྱུར་བའི་བཏུང་བ་ཞིམ་པོ་
ཞིག་ཡིན་ལ། བསྐོལ་ནས་ཚགས་པ་ལས་ཕྱུར་བ་བྱུང་བ་རེད། མར་ནི་
མར་མེ་འབུལ་བྱེད་དང་། སྤགས་ཀྱི་ཆ་ཤས། བསྲུབ་ཇ་དང་མངར་ཇ་
སྐོལ་བྱེད། གྲོ་འབྲས་མར་ཁུ་བཟོ་བྱེད། ཐུད་ཀྱི་རིགས་སྣ་ཚོགས་བཟོ་
བྱེད་ཀྱི་རྒྱུ་ཆ་གཙོ་བོ་ཞིག་རེད། ཕྱུར་བ་ཡང་སྤགས་ཀྱི་ཆ་ཤས་ཤིག་དང་
ཐུད་སྣ་ཚོགས་ཀྱི་རྒྱུ་ཆ་གཙོ་བོ་ཞིག་རེད།
ཤ་ལ་དབྱེ་ན། ནོར་ཤ ལུག་ཤ རེ་ཤ་སོགས་གཙོར་བྱེད་ཅིང་།
དེ་ལ་ཕྱི་ཤ་དང་ནང་ཤ་གཉིས་ཡོད། ཤ་སྐམ་ནི་དགུན་དུས་སུ་བསིལ་
སྐམ་གཙང་མར་བྱས་ཏེ་བསྐམས་རྗེས་དཔྱིད་དུས་དང་དབྱར་དུས་སུ་
ཟ། ཡང་དགུན་དུས་འཁྱག་ཁེངས་སུ་བཏང་ནས་དཔྱིད་དུས་བླངས་
ནས་ཟ་བའང་ཡོད། འདི་ལ་ཡུལ་ལུང་སོ་སོ་མི་གཅིག་པར་འཁྱུག་
ཁེངས་སུ་གཏོང་ལུགས་ཀྱང་མི་འདྲ་བ་སྣ་ཚོགས་ཡོད། ཤའི་ནང་ནས་
ཀྱང་བྲང་དང་ཚང་ར། རྩིབ་མའི་ཤ་ནི་སྟོན་མོ་དང་། མགྲོན་པོ་གལ་
]མཆིག་ནི་འབྲུ་རིགས་སོགས་ཞིབ་མོར་འཐག་བྱེད་ཀྱི་ཡོ་བྱད་ཅིག



སྐོམ་སེལ་བདུད་རྩིའི་ཆུ་རྒྱུན། (༩)
ཆེན་ལ་སྣེ་ལེན་བྱེད་པའི་ཟས་རིགས་ལེགས་ཤོས་ཡིན།
ནང་ཁྲོལ་ལ་ཡང་ལས་སྣོན་བྱས་པའི་གཡོས་དང་། ཁྲག ཆམ་
ཕྲ་སོགས་ཡོད་ལ། གཞན་ཡང་ཕྱི་རྒྱུ་དང་། སེ་ར།2 བཙེམ་ཚུ་
སོགས་ཡོད་པ་དང་། བཙེམ་ཚུ་ལ་རིགས་ཁ་ཤས་ཏེ། ཤ་ཚིལ་བྲོ་སྨན་
དང་སྦྱར་ནས་གྲོད་པས་བཏུམས་རྗེས་སྐུད་པས་ཁ་བཙེམ་པ་དང་།
ཡང་ཤ་ཚིལ་སོགས་ཕོ་སེས་ཀྱི་ནང་དུ་བླུག་སྟེ་གོང་ལྟར་ཁ་བཙེམ་པ་
དང་། ནང་དུ་ཚིལ་བཅུག་རྗེས་ཐུར་མས་ཁ་ཐུར་རྒྱག་པ་བཅས་སོ། །
གོང་གི་གཡོས་སོགས་ལ་ནང་ཁྲོལ་སྣ་གསུམ་ཟེར་ལ། དེ་གསུམ་གྱིས་
གཙོས་ཤ་སྐལ་ཁྱིམ་མཚེས་རྣམས་ལ་སྟེར་བའི་སྲོལ་ཡོད་པ་རེད། དེ་ནི་
ཟས་སྐལ་སྟེར་བའི་ཡ་རབས་ཀྱི་སྲོལ་ཞིག་ལས་གཞན་ད་དུང་དུད་འགྲོ་
དེའི་ཤ་ཁྲག་གིས་གཞན་ལ་དངོས་སུ་འབྲེལ་ཐོགས་པར་བྱས་ཏེ། དེའི་
ཆེད་དུ་མ་ཎི་སོགས་དགེ་རྩ་ཁྱད་པར་བ་སློང་བའི་ཆེད་དུའང་རེད།
འབྲས་ནི་ཉུང་ཤས་ལས་མང་ཆེ་བ་གཞན་ནས་ནང་འདྲེན་བྱེད་
པ་ཡིན་ལ། འབྲས་ཀྱིས་ཐུག་པ་བསྐོལ་བ་དང་། འབྲས་མར་ཁུ། གྲོ་
1 གཡོས། ཁྲག ཆམ་ཕྲ་གསུམ་ནི་ཤ་རྒྱུ། ཁྲག་རྒྱུ། མཆིན་རྒྱུ་གསུམ་སྟེ། རྒྱུ་མའི་ནང་དུ་
ཤ་བཏགས་ནས་བླུག་པ་ལ་ཤ་རྒྱུ། ཁྲག་བླུག་པ་ལ་ཁྲག་རྒྱུ། མཆིན་པ་བླུག་པ་ལ་མཆིན་
རྒྱུའོ། །
(2མཆིན་པ་ཞིབ་ཏུ་བཏགས་ཏེ་གྲོད་ཚིལ་ནང་དུ་བཏུམས་ཏེ་བསྒྲིལ་ནས་བཙོས་པ་ལ་ཟེར།
e 118 a



བོད་མིའི་བཟའ་བཏུང།
འབྲས་མར་ཁུ་སོགས་བཟོ་བ་རེད། གྲོ་མའི་ནང་མར་ཁུ་ལྡུག་པ་དང་ཕྱེ་
མ་ཀ་ར་སོགས་མངར་ཆ་བཏབ་སྟེ་གྲོ་མ་མར་ཁུ་དང་། དེ་འབྲས་དང་
བསྲེས་ཏེ་གྲོ་འབྲས་མར་ཁུ་བཟོ་བ་ཡིན། འདི་ནི་བོད་རིགས་ཀྱི་ཞལ་
ཟས་གལ་ཆེན་ཞིག་དང་རྩ་ཆེན་ཞིག་ཡིན་པར་མ་ཟད། ཁ་དྲོ་ཞེས་པའི་
སྒྲའི་རྟེན་འབྲེལ་དུ་ཟས་ཀྱི་ཐོག་མར་འདྲེན་པ་ཡིན། །
བོད་ཀྱི་ཐུད་ལ་རྣམ་གྲངས་ཧ་ཅང་མང་ཞིང་ལས་སྣོན་བྱེད་ཚུལ་
དང་བཟོ་དབྱིབས་མང་པོ་ཡོད། དེ་ལ་དབྱེ་ན། ལྷ་ལ་འབུལ་རྒྱུའི་ཞལ་
ཟས་ཏེ། གཡང་གི་དཔལ་བཤོས་ལྟ་བུ་དང། ལོ་གསར་སྟོན་མོ་སོགས་
ཀྱི་ཐུད་སྣ་ཚོགས་ཏེ། དཔེར་ན། ཐུད་གདར་མ་དང་། ཐུད་ཚོ་བོ།
གྲོ་ཐུད། ཕྱུར་ཐུད་ལྟ་བུ། ( ཨ་མདོའི་ཁ་སྐད་དུ་གྲོ་ཞུན་དང་ཕྱུར་ཞུན་
ཟེར།) གཞན་ཕྱེ་ཐུད་སོགས་མང་དུ་ཡོད། བཟོ་ཚུལ་གྱི་ཐད་ནས་
ཀྱང་ཐུད་ཚོ་བོ་ལྟ་བུ་ལ་མཚོན་ན། མར་དང་། ཕྱུར་བ། རྒུན་འབྲུམ།
གྲོ་མ། སྟར་སྙིང་། ཕྱེ་མ་ཀ་ར། བུ་རམ་སོགས་མཉམ་བསྲེས་ཀྱིས་
བཟོ་བ་རེད། ཐུད་ཀྱི་དབྱིབས་ལ་ཡང་། ནོར་བུའི་དབྱིབས་དང་།
མཁར་དབྱིབས། གཏོར་དབྱིབས། གྲུ་བཞི། ཟླུམ་པོ། བང་རིམ་མ་
སོགས་མང་དུ་ཡོད། ཐུད་རྒྱན་ལ་ཡང་། མར་ཚོན་སྣ་ཚོགས་ཀྱིས་
བཟོས་པའི་མར་སྐུད་དང་། དུང་ཕྲེང་། མེ་ཏོག་དང་པ་ཊ། གཞན་
ཡང་བཀྲ་ཤིས་རྟགས་བརྒྱད་དང་རྒྱལ་སྲིད་སྣ་བདུན་དང་རྫས་བརྒྱད།
༠119 s



སྐོམ་སེལ་བདུད་རྩིའི་ཆུ་རྒྱུན། (༩)
མཐུན་པ་སྤུན་བཞི་དང་། ཚེ་རིང་རྣམ་དྲུག་གི་རི་མོ་སོགས་ཀྱི་མཛེས་
རྒྱུན་དང་། ཀ་ར་དང་སིལ་ཏོག་སོགས་ཀྱིས་ཕྲ་བཏབ་སྟེ་ཀུན་ནས་
མཛེས་པར་བྱེད་པ་རེད། །
ཕྱེ་རིགས་ཀྱི་གཡོས་སྦྱོར་ལ་ཧ་ཅང་མང་ཡང་འདིར་མཚོན་ཙམ་
བརྗོད་ན། གཡོ་བའི་རིགས། སྐོལ་བའི་རིགས། འཚོད་པའི་རིགས་
ལས། སྲན་ཉོག མར་ཉོག སྣུམ་ཉོག འབྲས་ཉོག་ལྟ་བུ་གཡོ་བའི་
རིགས་དང་། གྲོ་ཆག ཕྱེ་དྭངས། འབྲས་ཐུག འཐེན་ཐུག བག་
ཐུག རྩམ་ཐུག ཟུ་ཐུག་ལྟ་བུ་ནི་སྐོལ་བའི་རིགས། འཚོད་པའི་
རིགས་ལའང་ཆུ་འཚོད་རླངས་འཚོད་སྣུམ་འཚོད་སྲེག་འཚོད་བཞི་ལས།
ཕྱེ་མོག་མོག ( ཅོང་རྡོག) ཤ་མོག་མོག ( ཤ་ཚོད། ) ཚལ་མོག་མོག
(ལ་ཚོད་སོགས་ཚལ་རིགས་ཀྱི་ཚོད་མ། ) ཞོ་ཁོག་མོག་མོག་ལྟ་བུ་
རླངས་འཚོད་ཀྱི་རིགས་དང་། ཕྱེ་ཐུད། བོང་རྣ། ཆུ་ཚོད་ལྟ་བུ་ཆུ་
འཚོད་ཀྱི་རིགས། ཤ་བག་ལེབ། རྡེའུ་རིལ། གོར་དམར་ལྟ་བུ་སྣུམ་
འཚོད་ཀྱི་རིགས། སླང་གོར། སྐྱ་སྲབ། སྐྱ་གོར་( སྐྱ་རྟིས་)ལྟ་བུ་སྲེག་
འཚོད་ཀྱི་ རིགས་ སོགས་ཡོད། དེ་ དག་ ལ་ བཟོ་ ལུགས་ དང་ བཟོ་
དབྱིབས། མིང་འདོགས་ལུགས་སོགས་ཀྱང་ཡུལ་ལུང་སོ་སོར་འདྲ་མིན་
སྣ་ཚོགས་ཡོད།
བཏུང་བའི་སྐོར་ལ། འོ་ཞོ་དར་བ་ལས་གཞན། ཇ་དང་ཆང་
༤ 120 。



བོད་མིའི་བཟའ་བཏུང།
སོགས་རྣམ་གྲངས་མང་པོ་ཡོད་པ་ལས། ཇ་ལ་དབྱེ་ན། འོ་ཇ། ཇ་
ནག ཇ་བསྲུབས་མ། མངར་ཇ། གོ་སྙོད་ཇ། ཟྭ་ཚོད་ཇ། ཇ་ཏིང་།
གཡེར་མའི་ཇ། བཅའ་སྒའི་ཇ། རྩམ་ཇ་སོགས་མང་པོ་ཡོད། ཇ་བཟོ་
ཐབས་ལས། ཇ་ཁུ་ནི་ཆུ་ལ་ལས་སྣོན་བྱས་པའི་ཇ་ལོ་དང་། བུལ་ཏོག་
ཕྲན་ཙམ་བཏབ་སྟེ་ཡུན་རིང་གདུས་པའི་ཉིང་ཁུ་གར་མ་དེ་སྣོད་གཙང་
མར་བླུག་སྟེ་སྐོལ་བ་ཡིན། འོ་ཇ་ཡིན་ན་དེ་ལ་འོ་མ་ལྡག བསྲུབས་ཇ་
ཡིན་ན་ཇ་ཁུ་དང་མར་ཚྭ་ཆུ་ཁོལ་བཅས་མཉམ་དུ་ཇ་མདོང་དུ་བསྲུབས་
རྗེས་ཐད་ཀར་འཐུང་ཆོག མངར་ཇ་ཡིན་ན་དེ་ལ་འོ་མ་དང་། ཇ་
དམར། ཕྱེ་མ་ཀ་ར་སོགས་བསྲེས་ནས་དུས་ཡུན་རིང་ཙམ་བསྐོལ་རྗེས་
འཐུང་ཆོག རྩམ་ཇི་དང་གོ་སྙོད་ཇ། ཇ་ཏིང་། ཟྭ་ཚོད་ཇ། བཅའ་
ལྷའི་ཇ་སོགས་ནི་རོ་ཞིམ་པར་མ་ཟད་རླུང་ནད་སོགས་ལ་ཤིན་ཏུ་ཕན་པ་
དང༌། གཡེར་ཇ་དང་ཚོད་ཇ་ནི་སྦྲུམ་མ་སོགས་ལ་ཕན། འོན་ཀྱང་དེ་
དག་དུས་རྒྱུན་འཐུང་བ་དང་ཡུལ་ཕྱོགས་ཀུན་ལ་ཁྱབ་པ་མིན་ནོ། །
སྤྱིར་བཏང་དུ་དབུས་གཙང་དུ་ཇ་བསྲུབས་མའམ་བོད་ཇ་དང་ཇ་མངར་
མོ་ཁྱབ་ཆེ་ཞིང་
། ཁམས་ཕྱོགས་སུ་འོ་ཇ་དང་ཇ་བསྲུབས་མ་ཁྱབ་ཆེ་ལ།
ཨ་མདོ་རུ་འོ་ཇ་ཁྱབ་ཆེའོ། །
121a



སྐོམ་སེལ་བདུད་རྩིའི་ཆུ་རྒྱུན།
(༩)
ཕ་ཡུལ་ལ་བཅངས་པའི་བརྩེ་དུང་།
ཨོ་རྒྱན་མ།
བདག་གི་ཕ་ཡུལ་ནི་སྲིད་ན་གྲགས་ཆེ་བའི་གངས་དཀར་ཏི་སེའི་
འདབས་རོལ། བོད་ལྗོངས་ལྷོ་ནུབ་ཕྱོགས་ཀྱི་ཡང་མཐར་གྱུར་པའི་བལ་
བོད་འབྲེལ་མཚམས་སུ་ཡོད། ང་རང་ཕ་ཡུལ་དང་གྱེས་ནས་ལོ་གཉིས་
ལྷག་འགོར་བའི་རིང་ལ་ངའི་དྲན་སེམས་ཀྱི་རྟ་ཕོ་རྟག་ཏུ་འགོག་ཐབས་
མེད་པར་ཕ་ཡུལ་གྱི་ཕྱོགས་སུ་སྐྱོད་བཞིན་ཡོད། །
རང་བྱུང་ཁོར་ཡུག་གི་བཀོད་པ་ཚར་དུ་དངར་བའི་སྤུ་ཧྲེང་རྫོང་
འཁོར་རྒྱ་སྡེ་པ་ཞེས་པའི་གྲོང་ཚོ་ཆུང་ཆུང་དེ་ནི་ངའི་ལྟེ་ཁྲག་འཕོ་ས་ཡིན་
ལ། ཕྱོགས་བཞི་མཚམས་བརྒྱད་དུ་དར་དཀར་གྱི་ཡོལ་བ་འཐེན་འདྲའི་
གངས་ཀྱི་ར་བས་བསྐོར་ཅིང་། རྟ་བདུན་དབང་པོའི་ལྡོག་འོད་ཀྱིས་སྐྱེ་
རྒུའི་མིག་དབང་འཕྲོག་པར་བྱེད། བྱང་ཕྱོགས་སུ་མཚན་སྙན་གྱི་བ་
དན་སྲིད་གསུམ་ན་གཡོ་བཞིན་པའི་གནས་རི་གངས་རིན་པོ་ཆེ་དེ་ཉིད་
ཤེལ་དཀར་གྱི་ཕོ་བྲང་བཞེངས་པ་ལྟར་སྤྲིན་དཀར་གྱི་བང་རིམ་དུ་
[༡༩༩༠ལོའི་《སྦྲང་ཆར་》དེབ་བཞི་པ་ལས་བད་མས།
e122a



ཕ་ཡུལ་ལ་བཅངས་པའི་བརྩེ་དུང།
བསྙེགས་འདུག རྒྱ་མཚོའི་ངོས་ལས་མཐོ་ཚད་སྨིས་ལྔ་སྟོང་ཙམ་ཡོད་
པའི་ཐང་ཆེན་འདིའི་དབྱར་ཟླ་དྲུག་པའི་བཀོད་པ་ནི་མརྒད་ཁུ་བས་
བྱུགས་པ་ལྟར་ལྗང་ལ་སྣུམ་པའི་གཟི་འོད་འབར་ཞིང་། མཐའ་འཁོར་
ཡོངས་སུ་ཚང་ཚིང་གཡུ་ལོ་འཁྲིགས་པའི་འཁྲི་ཤིང་གིས་སྦྲེལ་འདུག་
པས། བར་སྣང་ནས་བལྟས་ན་དངོས་གནས་གསེར་ལྡན་མ་མའི་སིལྟོ་
བར་རིན་ཆེན་གཡུ་ཡི་འཕྲ་རྒྱན་ཞིག་བཀོད་པ་དང་གཉིས་སུ་མ་མཆིས།
སྡེ་འདབས་ན་ཀྱ་ཀྱུའི་གོམ་འགྲོས་སྒྱུར་བཞིན་ལྷུང་ལྷུང་དུ་འབབ་པའི་ཆུ་
དེ་ནི་གྲགས་སྙན་གྱི་བ་དན་སྲིད་པའི་ཁྱོན་ན་གཡོ་བའི་ཆུ་བོ་རྨ་བྱ་ཁ་
འབབ་རེད། །
དཀར་དམར་སེར་གསུམ་གྱི་འཕྲ་ཚོམ་བཀོད་འདྲའི་རི་སྐྱེས་མེ་
ཏོག་གི་ཁྲོད་ན་སྤྲིན་དཀར་གྱི་དུམ་བུ་ཆད་འདྲའི་ལུག་ཁྱུ་གཟན་ལ་
བཀྲམ་ཞིང་། ནག་ཡོ་རེར་སོས་དལ་བག་ཕེབས་ཀྱིས་འཇམ་མཉེན་
བསིལ་རྩྭ་ཟ་བཞིན་པའི་ནོར་གནག་ཀྱང་ཐར་ཐོར་དུ་རྒྱུ། མ་མོའི་རྗེས་
མ་ཆོད་པའི་ལུ་གུ་རྣམས་ཀྱིས་འབའ་སྒྲ་སྒྲོག་བཞིན་མཆོང་རྒྱུགས་བྱེད་
པས་དལ་ཅག་གེར་རྒྱུ་བའི་ལུག་ཁྱུའང་ལྷིང་འཇགས་ཀྱི་གནས་སྐབས་
དང་བྲལ། འོ། ལྷང་ལྷང་གི་འབའ་སྒྲ་དེ་བདག་ལ་མཚོན་ན་ཇི་འདྲའི་
(1)གསེར་ལྡན་མ་མ་ནི་ས་གཞིའི་མིང་།
123a



སྐོམ་སེལ་བདུད་རྩིའི་ཆུ་རྒྱུན། (༩)
ཡིད་འདྲིས་སུ་སོང་ཞིང་སྙིང་ཉེ་བ་ཞིག་རེད་ཨང་། ཉིན་གུང་ཚ་གདུག་
ཆེ་བའི་སྐབས་སུ་ནོར་གནག་གིས་སྐེ་བསྲིངས་ནས་དབུགས་གཏོང་ལེན་
བྱེད་པ་དང་། འགའ་རེས་ལྗོན་པའི་གྲིབ་བསིལ་གོས་སུ་བཀླུབས་ཤིང་
སྔོ་ལྗང་རྩྭ་འཇམ་གདན་དུ་བཏིང་ནས་ཉལ་འདུག་པའི་སྐབས་དེར་
མཐའ་ཡས་པའི་རྩྭ་ཐང་ནི་དབེན་ཞིང་ཁུ་སིམ་མེར་མཆིས་ལ། སྐབས་
འགར་གདངས་དབྱངས་སྙན་མོའི་རྫི་གླུ་དང་འགྱུར་ཁུགས་ཅན་གྱི་རྒྱུད་
མངས་ཀྱང་ཐོས་ཐུབ། དངོས་གནས་བཤད་ན་གཡང་དཀར་གྱི་འབའ་
སྒྲ་དང་ནོར་གནག་གི་འོ་ཞོས་ངའི་ཚེ་སྲོག་གི་རྒྱུན་བསྲིངས་ཤིང་། ལྗང་
ལྡེམ་མེར་མཆིས་པའི་རྩྭ་ཐང་དང་དཀར་ཆིལ་ལེར་རྒྱུ་བའི་ལུག་ཁྱུ།
ཤེལ་དཀར་གྱི་མཆོད་རྟེན་བཞེངས་འདྲའི་གངས་རི་བཅས་ནི་ངའི་ཡིད་
ཀྱི་རྟེན་གཞིར་གྱུར།
གྲོང་འདབས་སུ་ཀྱ་ཀྱུའི་གར་ལ་རོལ་པའི་རྨ་བྱ་ཁ་འབབ་ནི་
གངས་རིན་པོ་ཆེའི་ཟུངས་བཅུད་ཀྱི་དྭངས་མར་ངེས་ཤིང་། ངག་རྒྱུན་
ལ་རྨ་བྱ་ཁ་འབབ་ཀྱི་འབབ་ཁུངས་ནི་མཛེས་སྡུག་ཡིད་དུ་འོང་བའི་རྨ་བྱ་
ཞིག་དང་མཚུངས་པར་བཤད་པས་གལ་ཏེ་ནམ་ཞིག་ལ་དངོས་སུ་མཐོང་
ཐུབ་ན་ཅི་མ་རུང་། ང་ཚོའི་གྲོང་འདབས་བརྒྱུད་པའི་གཙང་ཆབ་སྔོན་
མོ་འདིའི་གཏིང་དེ་འདྲ་ཟབ་རྒྱུ་མེད་ལ་ཁ་ཞེང་ཤིན་ཏུ་ཆེ་བས་དངོས་
གནས་དར་དཀར་ཡུག་ཅིག་འཐེན་པ་དང་གཉིས་སུ་མ་མཆིས། ལྷག་
༩ 124



ཕ་ཡུལ་ལ་བཅངས་པའི་བརྩེ་དུང།
པར་ནུབ་ཕྱོགས་ཀྱི་ས་སྲོས་མཚམས་སྤྲིན་འོག་གི་རྨ་བྱ་ཁ་འབབ་ནི་
དངོས་གནས་འབྲུག་སྒྲ་ཐོས་པའི་རྨ་བྱ་ཞིག་གིས་སྒྲོ་གུར་ཕུབ་པ་དང་
མཚུངས།
ཕྱི་དྲོ་གྲོང་འདབས་ལ་འཁོར་བའི་ལུག་ཁྱུས་དྭངས་གཙང་གི་ཆུ་
བོ་ལོངས་སུ་སྤྱོད་ཅིང་། ནོར་གནག་གིས་“ ཕྱིང་ལཱ'” གཡང་ཤམ་བྱས་
ཤིང་གོམ་པ་དལ་བུར་སྤོས་ནས་སིལ་སིལ་གྱི་དྲིལ་ཆུང་བར་མེད་དུ་
དཀྲོལ་བཞིན་མཆིས། སྙན་ཞིང་འཇེབས་པའི་རྫི་གླུ་དང་དྭངས་ཤིང་
གསལ་བའི་དྲིལ་ཆུང་། འགྱུར་ཁུགས་ལྡན་པའི་འབའ་སྒྲ། ལྷུང་ལྷུང་
ཆུ་བོའི་ཤང་སྒྲ་བཅས་ཀྱིས་ཕ་ཡུལ་གྱི་སྙིང་ཁོང་ལས་འཕོས་པའི་མཉམ་
སྒྲོག་རོལ་དབྱངས་ཤིག་གྲུབ་འདུག དགོང་ཟས་ཟོས་རྗེས་གྲོང་མི་རྒན་
གཞོན་ཚང་མ་ཆུ་ངོགས་སུ་ཕེབས་ཏེ་ལ་ལས་ཁྲུས་བྱེད། ཁ་ཤས་བསིལ་
རླུང་ལ་གཡེང་། སྐོར་ཞིག་གིས་དཔེ་ཆ་སྐྱོར་སྦྱང་བྱེད། གཞན་ཡང་
འཆམ་འཆམ་ལ་འགྲོ་མཁན་ཡང་མི་ཉུང༌།
རྨ་བྱ་ཁ་འབབ་ཀྱི་འགྲམ་ངོགས་སུ་ངའི་རྐང་རྗེས་ཇི་འདྲ་མང་པོ་
ཞིག་དཔར་ཡོད་པ་མི་ཤེས་མོད། ངས་ཕར་བཤད་ཚིག་གི་བརྡ་དག་པ་
དང་ཚུར་བཤད་དོན་གྱི་གནད་གོ་བ་ནས་བཟུང་། ཁོ་མོ་ངའི་སེམས་
ཁོང་དུ་འབབ་ཅིང་ངའི་ཟུངས་ཁྲག་དང་འདྲེས་ལ། བསླུ་བྲིད་ལྡན་པའི་
ངག་རྒྱུན་རིང་མོ་དེ་ནི་མཛེས་སྡུག་ལྡན་པའི་རྨ་བྱ་ཞིག་དང་མཚུངས་
༩ 125 »



སྐོམ་སེལ་གུད་རྩིའི་ཆུ་རྒྱུན། (༩)
པར་དུས་ནམ་ཡང་བདག་ཡིད་ཀྱི་གཙང་ངོགས་སུ་སྒྲོ་གུར་ཕུབ། ཨེ་མ།
རྨ་བྱ་ཁ་འབབ། ཕ་ཡུལ་གྱི་གཙང་ཆབ། ངས་བསྐལ་པ་མ་སྟོང་བར་དུ་
ཁྱེད་ཉིད་བརྗེད་ག་ལ་སྲིད།
རྐང་རྗེན་དུ་འཇམ་རྡོ་རེ་རེའི་སྟེང་དུ་སྤོས་ནས་ཆུ་བོ་བརྒལ་ཏེ་
རྐང་ལམ་ཕྲ་མོ་ཞིག་དེད་ནས་ཤར་ཕྱོགས་སུ་ལེ་བར་གཅིག་ཙམ་སོང་ན།
ཐེངས་དང་པོར་བདག་གི་བློ་གྲོས་ཀྱི་སྒོ་མོ་འབྱེད་སའི་སློབ་ཆུང་ཡོད།
སློབ་གྲྭའི་ཁོར་ཡུག་ཐམས་ཅད་ཚང་ཚིང་གཡུ་ལོ་འཁྲིགས་པའི་ལྕང་སྡོང་
གིས་བསྐོར་ཅིང་། སྡོང་སྲུབས་རེ་གཉིས་ནས་དཀར་རྩི་བྱུགས་པའི་
ལྕགས་རི་མཐོང་ཐུབ། སློབ་གྲྭ་ཆེ་རྒྱུ་མེད་ལ་སློབ་མའང་དེ་འདྲ་མང་པོ་
མེད། ཡིན་ནའང་འདི་ནི་ང་ཚོ་གྲོང་པར་མཚོན་ན་ངའོ་སྐྱེས་ཆོག་པ་
ཞིག་རེད། གངས་ལྗོངས་མཐོ་སྒང་ལ་མཚོན་ན་ས་ལེ་བར་འགའ་རེ་
བརྒྱུད་ནས་སློབ་གྲྭར་བསྐྱོད་རྒྱུ་ནི་ཆེས་རྒྱུན་ལྡན་གྱི་དོན་ཞིག་ཡིན་པས།
ང་ཚོའི་གྲོང་པར་ད་དུང་སློབ་ཆུང་ཞིག་ཡོད་པ་འདི་སྔོན་ཐོན་གྱི་རྟགས་
མ་རེད་དམ། ངའི་སློབ་ཆུང་སྐབས་ཀྱི་ལོ་དྲུག་གི་དབྱར་དགུན་འདི་
ནས་འདས་ཤིང་
། ངའི་དྭངས་གཙང་གི་བྱིས་བློ་དང་མ་རབས་པྲ་ཆལ་
གྱི་བགྱི་བ་ཐམས་ཅད་འདི་རུ་བཀོད་ཡོད་པར་མ་ཟད། ང་རང་བྱམས་
པའི་དྲིན་གྱིས་བསྐྱངས་པའི་བཤེས་གཉེན་དམ་པ་རྣམས་ཀྱང་འདི་རུ་
ཡོད་པས། གནས་མཆོག་འདི་ནི་བདག་གི་མ་མ་ལགས།
e 126 a



ཕ་ཡུལ་ལ་བཅངས་པའི་བརྩེ་དུང།
ང་ཚོ་གྲོང་པའི་ཁང་པ་མང་ཆེ་ཤོས་ས་ཁང་སུམ་ཐོག་ཅན་ཡིན་
ལ། ཚར་དུ་དངར་བར་བསྒྲིགས་ཡོད། གྲོང་པའི་ནང་ན་ད་དུང་
དགོན་པ་གྲགས་ཅན་ཞིག་ཡོད་པ་དེར་ལོ་རེ་བཞིན་བལ་བོ་དང་རྒྱ་གར་
སོགས་ནས་གནས་མཇལ་དུ་ཕེབས་མཁན་རྒྱུན་མི་འཆད། ང་ཚོས་
རྒྱུན་པར་དེ་དག་གི་ངག་ནས་ཧ་མི་གོ་བའི་སྐད་ཆ་ཐོས་ཐུབ་ལ། ཁོ་ཚོ་
བྱིས་པ་རྣམས་ལ་དུངས་ཞེན་ཤིན་ཏུ་ཆེ། སྡེ་བའི་ནང་གི་མི་བསམ་ཤེས་
དང་ཕྲད་ན་ཕན་ཚུན་ལ་མོས་གུས་ དང་བཀྲ་ ཤིས་པའི་ སྨོན་ལམ་
འདེབས་པའི་ཚུལ་དུ་མགོ་བོ་ལྡེམ་པ་དང་སྙིང་གར་ཐལ་མོ་སྦྱོར། དེར་
མ་ཟད་ཕན་ཚུན་ལ་ལག་རྟགས་འབུལ་དུས་ཀྱང་ཡོད། དགོན་པའི་
བསང་དུད་ལོ་ཁོར་མོ་ཡུག་ལ་འཆད་རྒྱུ་མེད་ཅིང་ཆོས་སྐད་གྲོང་ཚོ་
ཡོངས་སུ་ཁྱབ་འདུག
ཨེ་མ། ཁོར་ཡུག་གི་བཀོད་པ་ལེགས་ཤིང་ལྷག་བསམ་དང་
མཛའ་མཐུན་གྱིས་སྦྲེལ་ནས། བྱམས་སེམས་དང་བདེ་ལེགས་ཀྱི་ངང་
ན་འཚོ་བའི་ཕ་ཡུལ་ལགས། ངས་ཁྱེད་ཉིད་བརྗེད་སྲིད་དམ།
བདག་གི་གཅེས་སུ་འོས་པའི་ཕ་ཡུལ་ལགས། ངས་ནམ་ཡང་
ཁྱེད་ཉིད་སེམས་ཁོང་དུ་བཅངས་ཡོད་ལ། དུས་ནམ་ཞིག་གི་ཚེ་ང་ཁྱེད་
ཀྱི་པང་དུ་སླེབས་ཤིང་རྨ་བྱ་ཁ་འབབ་ཀྱི་བཞུར་རྒྱུན་དེད་ནས་མཛེས་
སྡུག་ཡིད་དུ་འོང་བའི་རྨ་བྱ་དེ་འཛིན་ངེས།
༩ 127a



སྐོམ་སེལ་བདུད་རྩིའི་ཆུ་རྒྱུན། (༩)
ང་ལ་ཨ་ཕ་ཞེས་འབོད་མི་དགོས།
མཛེས་སེ།
ད་ལྟ་ང་ནི་ཁྱོད་ཀྱི་སྐྱེ་བ་འདིའི་ཕ་རུ་གྱུར་ཅིང་། ངའི་ཆུང་མ་ནི་
ཁྱོད་ཀྱི་སྐྱེད་མ་འཁྲུལ་མེད་ཡིན། མི་སུ་ཡིན་རུང་ཕ་མའི་བུས་ཕྲུག་གི་
ཚུལ་འཛིན་རྒྱུ་ནི་དེ་འདྲའི་ཁག་པོ་མེད་ཀྱང་། བུས་ཕྲུག་གི་ཕ་མ་བྱེད་
རྒྱུ་ནི་སླ་བོ་རང་མི་འདུག དེ་ལས་ཀྱང་ཕ་མའི་བུས་ཕྲུག་དང་བུས་ཕྲུག་
གི་ཕ་མའི་འགན་དེ་གཉིས་མཉམ་གཅིག་ཏུ་འཁུར་རྒྱུ་ནི་ག་འདྲ་ཞིག་
ཡིན་པ་མྱོངས་རབས་ཡོད་པའི་སྐྱེ་བོ་དག་གིས་མ་གཏོགས་ཤེས་སྲིད་ཀྱི་
མ་རེད། སྐབས་འདིར་ང་ཕ་ཞིག་ཡིན་པའི་ཆ་ནས་ཁྱོད་ལ་བཤད་
འདོད་པའི་སྐད་ཆ་འགའ་ཡོད་དེ། ཁྱོད་ད་དུང་ལོ་ན་ཕྲ་བས་ངས་ཡིག་
ཐོག་ཏུ་མི་འབྲི་ཀ་མེད་བྱུང་ལ། རྗེས་སོར་ཡིག་ངོ་ཆོད་ཅིང་བསམ་
གཞིག་ཀྱང་གཏོང་ཤེས་སྐབས་བཀླག་ནའང་འཕྱི་རྒྱུ་མེད།
ཐོག་མར་ཁྱོད་ཀྱིས་རང་གི་ཕ་ནི་རྒྱལ་པོ་ཞིག་མིན་པ་དང་།
རང་ཉིད་ནི་རྒྱལ་པོའི་སྲས་སྲོས་ཀྱི་གྲས་མིན་པ་ལ་སེམས་སུ་མི་ཤོང་
]སྲས་སྲོས་ནི་སྐུ་དྲག་གི་བུ་བུ་མོའི་ཞེ་སའི་བསྡུས་མིང་།
128



ང༌ལ་ཨ་ཕ་ཞེས་འབོད་མི་དགོས།
བའི་དགའ་སྤྲོ་སྐྱེ་དགོས། ང་རྒྱལ་པོ་ཞིག་ཡིན་ན་ཁྱོད་ཀྱི་སྐྱེད་མ་ནི་ངའི་
བཙུན་མོ་ལྔ་བརྒྱའི་ཁྲོད་ཀྱི་གཅིག་ཡིན་དགོས་ཤིང་། ཁྱོད་ནི་སྐྱེད་མ་མི་
གཅིག་པའི་སྲས་སྲོས་མང་པོའི་གྲས་ཀྱི་དེ་ཡིན་ངེས་པས། ད་ལྟ་ནང་
བཞིན་ཕ་མའི་བྱམས་བརྩེ་ཡོངས་རྫོགས་ནི་འཐོབ་པར་དཀའ། གལ་ཏེ་
རྒྱལ་པོ་ཞིག་ཡིན་ཚེ། འུ་ཅག་བར་གྱི་འབྲེལ་བའང་ཤ་རུས་གཅིག་པའི་
ཕ་བུའི་འབྲེལ་བ་ཁོ་ན་མིན་པར། རྗེ་འབངས་སམ་རིམ་པ་གོང་འོག་གི་
འབྲེལ་བ་དང་། ཐ་ན་དགྲ་གྲོགས་ཅི་ཡིན་མི་ཤེས་པའི་འབྲེལ་བ་ཞིག་
ཀྱང་ཡོད་ཕྱིར། དེ་ལྟ་བུའི་གཞིས་ཁྱིམ་ཞིག་ན་དྲོད་ཁོལ་དང་བདེ་སྐྱིད་
ཅིག་ཡོད་རེ་སྐན།
ངས་བླ་མ་དམ་པས་སྔོན་ཆད་གནང་བའི་བཀའ་སློབ་ཅིག་ལས་
ཚིག་འདི་འདྲ་ཞིག་དྲན་བྱུང་སྟེ། ཁོང་གིས་“…... ང་ཚོ་མི་ཡིན་པ་
དང་། ནང་སྒོས་སུ་བོད་ཁ་བ་ཅན་ནས་སྐྱེས་ཏེ། ནང་པ་སངས་རྒྱས་
པའི་ཆོས་ཀྱི་སྒྲ་དེ་སྐྱེས་མ་ཐག་ནས་ཐོས་བསྡད་ཡོད་པའི་སྤྱི་ཚོགས་ཤིག་
ཏུ་སྐྱེས་པ་རེད། དེ་བས་ཚང་མས་ཕན་པའི་བསམ་པ་དང་། དྲང་པོ་
དྲང་བཞག་བྱེད་རྒྱུ། དེ་ལྟ་བུའི་མི་བཟང་པོའི་ཡོན་ཏན་དེ་སྲོག་གི་སྙིང་
པོ་རེད། དེ་ཚང་མའི་སེམས་ནང་ལ་བཅངས་རོགས་གྱིས་” ཞེས་
གསུངས་པ་ནི་ངོ་མ་དོན་ལ་གནས་པ་ཡིན་པས། ཁྱོད་ཀྱིས་རང་གི་སྐྱེ་
བ་སྔོན་མ་དེའི་བཀའ་དྲིན་ནམ་ཡང་བརྗེད་མི་ཉན་ཏེ། དེ་དག་གིས་
༢129 。



སྐོམ་སེལ་བདུད་རྩིའི་ཆུ་རྒྱུན། (༩)
བསགས་པའི་ལེགས་ཚོགས་ཀྱི་འབྲས་བུ་དང་སྨོན་ལམ་གྱི་སྟོབས་ཀྱིས།
ཁྱོད་ཉིད་གངས་ཅན་ཁ་བའི་ལྗོངས་སུ་སྐྱེས་པ་དང་། དུས་དང་རྣམ་པ་
ཀུན་ཏུ་དཀོན་མཆོག་གསུམ་གྱི་ཐུགས་རྗེའི་བྱིན་རླབས་དང་འབྲལ་མི་
སྲིད། །
ཁྱོད་ཀྱིས་རང་གི་གཉེན་ཉེ་དག་གི་བཀའ་དྲིན་ཡང་དུས་དང་
རྣམ་པ་ཀུན་ཏུ་བརྗེད་མི་ཉན་ཏེ། སྐྱེད་མས་རང་སྲོག་གཏའ་མར་
བཞག་སྟེ་ཁྱོད་ལ་ཚེ་སྲོག་གསར་པའི་ལུས་རྟེན་བསྩལ་ཅིང་། ཨ་མེས་ཨ་
ཕྱིས་ཁྱོད་འཇིག་རྟེན་འདིར་བདེ་བླག་གིས་འབྱོར་བར་ཉིན་མཚན་ཀུན་
ཏུ་བླ་མ་དཀོན་མཆོག་ལ་སྐྱབས་འཇུག་ཞུས་ཤིང་གསོལ་བ་ཕུར་ཚུགས་
སུ་བཏབ་པར་མ་ཟད། རང་གི་བུས་ཕྲུག་ལས་ཀྱང་ལྷག་པའི་བརྩེ་
འདང་གིས་གཉོར་སྐྱོང་མཛད། །
ད་དུང་ཁྱོད་ཀྱིས་འཇིག་རྟེན་འཁོར་བའི་བཀའ་དྲིན་ཡང་ནམ་
ཡང་བརྗེད་མི་ཉན་ཏེ། མི་ཚེའི་བཤུལ་ལམ་རིང་མོ་ནི་རེ་འགར་ཡངས་
ལ་རེ་འགར་དོག རེ་འགར་མཐོ་ལ་རེ་འགར་ དམའ། རེ་འགར་
གཟར་ལ་རེ་འགར་སྙོམས་པས། དེས་ཁྱོད་ཀྱི་སེམས་ལ་དགའ་སྐྱོ་དང་
ལུས་ལ་བདེ་སྡུག་ཅི་རིགས་མྱོང་དུ་འཇུག་ཅིང་། མི་ཚེའི་སྙིང་པོ་ཟེར་བ་
ཤུགས་ནས་སྟོན་པ་དང་འཚོ་བའི་ཉམས་མྱོང་དངོས་སུ་སྟེར་བར་
འགྱུར། །



ང་ལ་ཨ་ཕ་ཞེས་འབོད་མི་དགོས།
ངེད་ཅག་འཚོ་ཞིང་གནས་པའི་ཡུལ་འདི་ནི་གནའ་སྔ་མོ་ནས་ས་
མཐོ་ལ་རི་གཟར་བ། གྲང་ངར་ཆེ་ལ་གསོ་རླུང་ཉུང་བ། ཆར་ཆུ་དཀོན་
ལ་ཁངས་གནོད་མང་བ། རྩི་ཤིང་གི་སྐྱེ་སྟོབས་ཞན་ལ་བྱེ་རྡུལ་གྱི་སྦྱོར་བ་
རྩུབ་པ་སོགས། རང་བྱུང་ཁོར་ཡུག་དང་གནམ་གཤིས་ཆ་རྐྱེན་ཧ་ཅང་
སྡུག་པར་མ་ཟད། རང་རིགས་སྤུན་ཟླ་དག་ནི་རིམ་བཞིན་རིམ་བཞིན་
འབྱོར་བ་ཉམས་ཤིང་སྟོབས་ཤུགས་རྒུད་པ། མིག་རྒྱང་ཐུང་ཞིང་སྤོབས་
པ་ཞུམ་པ། བསམ་བློའི་ལྟ་སྟངས་དང་ཚན་རིག་ལག་རྩལ་ཀུན་གྱི་རྗེས་
སུ་ལུས་པའི་མི་རིགས་ཉམ་ཆུང་ཞིག་ཏུ་གྱུར་མོད། ཁྱོད་ཀྱིས་འདི་ལྟ་
བུའི་གནས་བབ་ལ་བློ་ཕམ་པ་དང་ཡིད་ཆད་པ་སོགས་རྩ་བ་ནས་བྱ་མི་
རུང་ལ། མི་རབས་གོང་མ་རྣམས་ལད་སོང་ཟེར་ནས་ལེ་བདའ་དང་
འཁང་ར་ནི་དེ་བས་ཀྱང་བྱ་མི་རུང་སྟེ། བྱ་དངོས་གང་ཞིག་ཡིན་ཡང་
འཕེལ་འགྲིབ་དང་དར་རྒུད་འབྱུང་བ་ནི་འཇིག་རྟེན་གྱི་ཆོས་ཉིད་ཡིན་
ལ། ཡོད་ཚད་མཚོ་མོའི་རླབས་རིས་བཞིན་དུ་རེས་མོས་ཀྱིས་འོང་བས།
ཁྱོད་ཀྱིས་རང་གིས་བསྒྲུབ་འོས་པའི་འགན་དེ་གང་ནུས་ཀྱིས་བསྒྲུབས་
ན་དོན་གཞན་ཡང་ཞར་ལ་འགྲུབ་པར་འགྱུར། །
ང་ཚོའི་ཁྱིམ་གཞིས་སྡུག་ཀྱང་སེམས་པ་དྲོ། ང་ཚོ་རྗེས་སུ་ལུས་
ཀྱང་ཁ་ཕྱོགས་དྲང་། དབུལ་ཕོངས་ནི་ང་ཚོའི་མི་རིགས་འདིས་ཕྱི་ལ་
ངོམ་པ་གཅིག་པུ་ཡིན་ནའང་། ཁྱོད་དེ་ལ་ཞེད་དགོས་དོན་གང་ཡང་
131a



སྐོམ་སེལ་བདུད་རྩིའི་ཆུ་རྒྱུན། (༩༩)
མེད་དེ། དབུལ་པོ་དག་ནོར་གྱིས་དབུལ་ན་སྔར་བཞིན་དུ་དབུལ་པོ་
རང་ཡིན་ལ། ཕྱུག་པོ་རྣམས་ནོར་གྱིས་དབུལ་ན་ནི་སྤྲང་པོ་ཉིད་དུ་
འགྱུར། རྒྱུ་མཚན་ནི་དབུལ་པོ་ཕལ་ཆེ་བར་རྒྱུ་ནོར་ལས་གཞན་ཅི་ཡང་
འཛོམས་མོད། ཕྱུག་པོ་མང་ཤས་ལ་རྒྱུ་ནོར་མ་གཏོགས་གང་ཡང་མེད་
པའི་ཕྱིར། སེམས་སུ་དད་པའམ་གཏད་ས་མེད་པའི་མི་རིགས་ནི་
གཅན་གཟན་ལྟར་དུ་ཉེན་ཁ་ཆེ་ལ། བློ་ན་ཕུགས་འདུན་མེད་པའི་སྐྱེ་བོ་
དེ་རླུང་བུ་བཞིན་དུ་ཁ་ཕྱོགས་མེད།
མི་ཞིག་ཡིན་ན་ཚེ་འདིར་རང་གཞན་དོན་གཉིས་གཞི་གཅིག་ཏུ་
བཟུང་བའི་བསྙེག་བྱ་ཞིག་ངེས་པར་དགོས་ལ། རང་གི་འདོད་མོས་
དང་མཐུན་ཞིང་ཀུན་ལ་ཕན་ཐོགས་པའི་ལས་ཀ་ཞིག་བསྒྲུབ་རྒྱུ་བྱུང་ན་
མི་ཚེ་འདིའི་སྐྱིད་དུ་ཁུམས། ཁྱོད་ཀྱིས་སྒྲུབ་ཀྱིན་འདུག་པའི་ལས་
གང་ཡིན་རུང་། འབྲས་བུ་ཅི་འབྱུང་མི་གཙོ་བར་དེ་ལ་རྩེ་གཅིག་ཏུ་
གཞོལ་ིརྒྱུ་ནི་ཤིན་ཏུ་གལ། གྲུབ་འབྲས་སྙེག་པ་དེ་དོན་དུ་ཁེ་གྲགས་
བསྙེགས་པ་རེད་ལ། ཁེ་གྲགས་སྙེག་པ་ནི་སྒྱུ་མའི་རྨི་ལམ་ལ་ལག་སྙོབ་
བྱེད་པ་དང་མཚུངས་ཏེ། ཁེ་གྲགས་ཀྱིས་ཁྱོད་ཉིད་རེ་ཞིག་ཉི་མའི་
(0)ཁུམས་ནི་ཤེས་པར་གྱིས་ཞེས་པའི་དོན།
(2གཞོལ་ནི་འབད་པའི་དོན།
(3སྒྱུ་མ་ནི་མིག་འཕྲུལ་ལྟ་བུ་སྙིང་པོ་མེད་པའི་དོན།
132a



ང༌ལ་ཨ་ཕ་ཞེས་འབོད་མི་དགོས།
དཀྱིལ་འཁོར་བཞིན་དུ་འོད་ཟེར་གྱིས་ཁེངས་པར་འགྱུར་སྲིད་མོད། ཉི་
མ་ཡིན་ཡང་ནུབ་རྒྱུ་ཡོད་པས་འོད་ཟེར་རྒྱབ་ཀྱི་སྨག་རུམ་གྱིས་ཡོད་ཚད་
དེ་མ་ཐག་ཏུ་ཤུལ་ཙམ་ཡང་མི་སྣང་བར་བྱེད་དོ། ། །
གཞན་གྱི་བུ་ཕྲུག་བཞིན་དུ་ཁྱོད་ཀྱིས་ལས་དོན་ཆེན་པོ་བསྒྲུབ་
པར་ངས་མི་རེ།) འབད་པས་ལས་ནས་རྗེས་རབས་ལ་ངོ་གནོང་མི་
དགོས་པ་ཞིག་བྱུང་ན་ཆོག་པ་ཡིན། གཞན་གྱི་བུ་ཕྲུག་བཞིན་དུ་ཁྱོད་
ཀྱིས་ཕ་མར་དྲིན་ལན་གཞལ་རྒྱུར་ངས་མི་རེ། རང་གི་ཉེ་འབྲེལ་ཡོངས་
ལ་འདང་བརྩེ་ཆེ་ན་རེ་བློ་ཁེངས་པ་ཡིན། མི་ཚེ་ཟེར་བ་འདི་མཚམས་
རེར་བལྟས་ན་མི་རབས་སྔ་མས་རྗེས་མ་དག་ལ་རེ་ལྟོས་དང་། མི་
རབས་རྗེས་མས་སྔ་མ་དག་ལ་བུ་ལོན་ཆད་པ་ལྟ་བུར་སྣང་། ཁྱོད་ཀྱིས་
བསམས་ན་དེ་འདྲ་ཞིག་རེད་དམ། གལ་ཏེ་ཁྱོད་ནི་འདབ་ཆགས་ཤིག་
ཡིན་ན། ཐག་རིང་རྒྱང་ལ་འཕུར་མ་ཐུབ་ཀྱང་སྐྱོན་མེད། རང་ཉིད་
འཕུར་སའི་གནས་དེ་ནམ་ཡང་འདོར་མི་རུང་སྟེ། ཚང་མལ་ཤོར་པའི་
བྱ་བྱེའུ་ལ་གདོན་བྱ་འདི་ཞེས་ཀུན་གྱིས་དམོད། གལ་ཏེ་ཁྱོད་ནི་ལྗོན་
ཤིང་ཞིག་ཡིན་ན། རྩེ་མོ་དགུང་ལ་ཟུག་མ་ཐུབ་ཀྱང་སྐྱོན་མེད། རང་
ཉིད་སྐྱེས་པའི་ས་དེ་དུས་ཀུན་འདོར་མི་རུང་སྟེ། རྩ་བ་མེད་པའི་ཤིང་དེ་
]མི་རེ་ནི་རེ་བ་མི་བྱེད་ཅེས་པའི་དོན།



སྐོམ་སེལ་བདུད་རྩིའི་ཆུ་རྒྱུན། (༩)
བུད་ཤིང་བྱ་རྒྱུ་ལས་འོས་གཞན་མེད། གལ་ཏེ་ཁྱོད་ནི་མི་བུ་ཞིག་ཡིན་
ན། སྙན་དགུ་ཚང་བའི་གླུ་ལེན་མ་ཤེས་ཀྱང་མི་སྐྱོན་མོད། རང་གི་ཕ་
མེས་ཀྱི་སྐད་དང་ཡི་གེ་འདོར་མི་རུང་སྟེ། ཕ་སྐད་མི་ཤོད་པའི་མི་དེ་རྩྭ་
མི་དང་གཉིས་སུ་མ་མཆིས་པས་སོ། །
འཇིག་རྟེན་དཀར་ངོགས་འདིར་ གནམ་ནས་ལྷུང་བའི་དོན་
བཟང་ཞིག་ཡོད་མི་སྲིད་ལ། ཇི་སྲིད་འཚོ་བའི་དམ་པའང་རྙེད་དཀའ་
བ་ཇི་བཞིན། ཚེ་གང་པོར་ལུས་དང་གྲིབ་མ་ལྟར་འགྲོགས་ཤིང་ཁྱོད་ལ་
སྡོངས་གྲོགས་གནང་མཁན་ཞིག་ཀྱང་སྲིད་ན་དཀོན་པས། དུས་ནམ་
ཡང་རང་གི་སྐྱབས་རེ་ས་དེ་རང་ཉིད་ཡིན་པ་ཤེས་པར་གྱིས་ཤིག
བུ་ཕྲུག་གི་ཕ་མ་ཡིན་ཕྱིར། ང་ཚོས་རང་གི་བུ་ཕྲུག་གང་མྱུར་
གྱིས་འཚར་ལོངས་འབྱུང་བར་རེ་བཞིན་ཡོད་ལ། ཕ་མའི་བུ་ཕྲུག་ཡིན་
ཕྱིར། ང་ཚོས་རང་གི་ཕ་མའི་སྐུ་ཚེའི་རྒྱལ་མཚན་བརྟན་པར་ཤོག་ཅེས་
སྨོན་འདུན་ཞུ་བཞིན་ཡོད། བུས་ཕྲུག་འཚར་བར་རེ་བ་ནི་རང་ཉིད་རྒ་
བར་རེ་བ་དང་མཚུངས་ལ། ཕ་མའི་སྐུ་ཚེ་རིང་བའི་སྨོན་འདུན་ཞུ་བ་དེ་
ཡང་། རང་ཉིད་མི་རྒ་བའི་སྨོན་འདུན་ཞུ་བ་དང་མཚུངས། འགལ་
ཟླའི་ཁྲོད་ཀྱི་མི་ཚེ་འདི་དུས་ཚོད་ཅེས་པའི་ལྷ་དེས་འཇིག་རྟེན་འཁོར་
134



ང༌ལ་ཨ་ཕ་ཞེས་འབོད་མི་དགོས།
བའི་ཟོ་ཆུན་1སྟེང་དུ་བཀྱིགས་ཡོད་ཕྱིར། ང་ཚོས་རེ་སྨོན་ཙམ་ལས་ད་
དུང་ཅི་ཞིག་བྱེད་ནུས་སམ། གངས་ལྗོངས་ནི་བསྐལ་པ་འཇིག་གི་བར་
དུ་ཁྱོད་ཀྱི་ཁྱིམ་གཞིས་ཡིན། ཁྱོད་ལ་བླ་ན་མ་མཆིས་པའི་ཆོས་ལུགས་
ཤིག་དང་སྲིད་ན་འགྲན་ཟླ་བྲལ་བའི་སྒྲུང་རབས་ཆེན་མོ་ཡོད་ཅིང་།
ཁྱོད་ཀྱི་རྩ་ལམ་ན་ཆོལ་གསུམ་དྲིན་གྱིས་སྐྱོང་བཞིན་པའི་རྨ་འབྲི་ཟླ་
གསུམ་དང་ཡར་ཀླུང་གཙང་པོ་མཉམ་དུ་བཞུར། ཁ་བ་ཅན་ལ་ཉིན་མོ་
བྱུང་དུས་སམ་མཚན་མོ་བྱུང་དུས་གང་ཡིན་རུང་། ཁྱོད་ལ་ནམ་ཡང་
འགན་འཁྲིའི་འདུ་ཤེས་ཤིག་དགོས་ལ། བྱམས་སྙིང་རྗེ་དང་ཁྲེལ་ངོ་ཚ་
ནི་རང་ཉིད་གང་སར་བགྲོད་བྱེད་ཀྱི་རྐང་པ་བཞིན་དུ་གཅེས་སུ་འཛིན་
དགོས། མ་འོངས་འབྱུང་འགྱུར་ལ་ཁ་ཕྱོགས་སྐབས། ཁྱོད་ནི་ཧི་མ་ལ་
ཡའི་རི་རྒྱུད་དང་ལྷན་དུ་མཛའ་གཅུགས་ཀྱི་ལག་ཟུང་རིང་དུ་བརྐྱང་
དགོས་ཤིང་
། ཇོ་མོ་གླང་མའི་ཡང་རྩེ་དང་མཉམ་དུ་ལ་རྒྱའི་དབུ་འཕང་
གནམ་ལ་གཏད་དགོས།
གྲོང་སྡེ་ནི་ཁྱོད་ལ་དྲོད་སྣང་སྟེར་བའི་ཁྱིམ་གཞིས་ཡིན། ཕྱུགས་
ཟོག་གཉོར་སྐྱོང་དང་ས་ཞིང་རྨོ་འདེབས་བྱེད་མཁན་གྱི་མི་ཚོགས་ཁྲོད་
(1)ཟོ་ཆུན་ནི་ཆུ་གྱེན་ལ་འདྲེན་བྱེད་ཀྱི་འཁོར་ལོ་ཞིག
(2)ཆོལ་གསུམ་ནི་བོད་ཆོལ་ཁ་གསུམ་སྟེ་དབུས་གཙང་ཆོས་ཀྱི་ཆོལ་ཁ། མདོ་སྟོད་མིའི་ཆོལ་ཁ་
མདོ་སྨད་རྟའི་ཆོལ་ཁའོ། །
135



སྐོམ་སེལ་བདུད་རྩིའི་ཆུ་རྒྱུན། (༩)
དུ་ཁྱོད་ཀྱི་གཉེན་ཉེ་འབྲེལ་ཡོད་ལ། ཀྱག་ཀྱོག་གི་རི་ལམ་དང་ཡངས་
པའི་ཐང་ཆེན་དུ་ཁྱོད་ཀྱི་ཕ་མའི་རྐང་རྗེས་གསལ་ལེར་མངོན། གྲོང་སྡེ་
རུ་ཁྱོད་ཀྱིས་ཉི་འོད་གསར་པ་གོས་སུ་ བཀླུབ་ ཐུབ་ཅིང་འཛུམ་ཟེར་
དྭངས་མོ་སྐོམ་དུ་བཏུང་ཐུབ། གྲོང་སྡེ་མེད་པའི་གོང་རོལ་ཏུ། གྲོང་
ཁྱེར་ཟེར་བའི་མིང་ཡང་མེད་ངེས་ཏེ། ཞིང་སྡེ་དང་འབྲོག་སྡེ་ནས་འགྲོ་
བ་མི་ནར་སོན་པ་དང་། ཤེས་རིག་གི་མྱུ་གུ་ཆེས་ཆེར་འབུས་པ་ཡིན་
ནའང་། དེང་སང་གྲོང་ཁྱེར་དུ་གཞིས་ཆགས་པའི་མི་གང་མང་ཞིག་
གིས། རང་གི་མེས་པོ་དང་ཕ་གཞིས་རྡོག་འོག་ཏུ་གནོན་གྱིན་ཡོད་པ་
ནི། རྒྱུ་འབྲས་དང་མི་མཐུན་པ་སེམས་ལ་དམ་པོར་འཛིན་དགོས། སྐྱེ་
བོ་སུ་ཞིག་ཡིན་རུང་། གྲོང་སྡེའི་འཚོ་བ་དངོས་སུ་བརྒྱུད་མ་མྱོང་བའམ།
ཡང་ན་དེ་ལ་རྒྱུས་མེད་ཚེ་ཅི་འདྲའི་སྐྱོ་བ་ལ། སྐྱེ་བོ་སུ་ཞིག་ཡིན་རུང་
གྲོང་སྡེ་ལ་མཐོང་ཆུང་བྱས་ན། རང་ཉིད་ལ་དམའ་འབེབས་བྱས་པ་
དང་ཁྱད་ཅི་ཡོད། ཨ་ཕའི་ཕ་ཡུལ་ནི་ཁྱོད་ཀྱི་ཕ་ཡུལ་ཡིན་པས། ནར་
སོན་རྗེས་ཁྱོད་རྒྱུན་པར་རང་གི་ཕ་ཡུལ་ལ་སྐོར་རྒྱག་ཏུ་འགྲོ་དགོས་ཤིང་།
སོང་ནས་ཀྱང་ཕུ་ནུ་མིང་སྲིང་རྣམས་དང་ལྷན་ཅིག་བརྩོན་བསྲི་ལ་
གོམས་པ་དང་། ངལ་རྩོལ་ལ་དགའ་བ། ད་དུང་གཞུང་དྲང་དང་ཁ་
དན་ཚིག་ལ་གནས་པ་ཞིག་བྱེད་དགོས།
གྲོང་ཁྱེར་ནི་ཁྱོད་ལ་ཚོར་བ་རབ་རིབ་སྟེར་བའི་ཁྱིམ་གཞིས་ཡིན།
༠ 136 3



ང་ལ་ཨ་ཕ་ཞེས་འབོད་མི་དགོས།
ད་ལྟ་ང་ཚོས་གནས་ཚང་གཡར་ནས་བསྡད་ཡོད་པའི་གྲོང་ཁྱེར་འདིའི་
མིང་ལ་ཟི་ལིང་ཟེར། ཨར་འདམ་ལས་གྲུབ་པའི་ཐོག་ཁང་གི་ནགས་ཚལ་
དང༌། སྲང་ལམ་གྱི་སྡོམ་རྒྱས་གཡོགས་པའི་ཡུལ་གྲུ་འདི། སྔོན་ཆད་
བཙན་པོའི་གདུང་རྒྱུད་ཇོ་སྲས་ལགས་ཀྱིས་བཙུགས་པའི་ཙོང་ཁ་སྲིད་
དབང་གི་ལྟེ་གནས་ཡིན། ལྟོས་དང་། ཁྱོད་ཀྱི་ལུས་འགྲམ་དུ་བསྲིངས་
འོང་བའི་བསླུ་བྲིད་ཀྱི་མིག་ཞགས་རེ་རེ་དང་། མཐོང་ལམ་དུ་བར་མེད་
རྒྱུ་བའི་བྲེལ་འཚུབ་ཀྱི་གོམ་པ་རེ་རེ། ད་དུང་ག་སར་ཡིབས་ནས་མི་སྣང་
བའི་གཡོ་སྒྱུ་ཁྲམ་གསུམ་ངོ་མ་བྱིའུ་སྐད་མི་གྲག་སའི་གྲོང་ཁྱེར་དུ་ཁྱོད་ཀྱིས་
བསླབ་པར་འོས་པ་ཞིག་ངས་མ་མཐོང་། འཇའ་ཚོན་མི་འཆར་བའི་གྲོང་
ཁྱེར་དུ་ཁྱོད་ཞེན་ཆགས་འོས་པ་ཞིག་ངས་མ་རྙེད་དོ། ། །
མཇུག་མཐར་བཤད་རྒྱུ་ཞིག་ནི། མིའི་ཁྲོད་དུ་འདི་འདྲའི་མི་
སྒེར་སེམས་ཅན་ཡོང་ཡོད་དེ། རང་གིས་དགུན་ཟླ་གསུམ་ལ་མཁོ་བའི་
ཡོ་བྱད་ཐམས་ཅད་བསྒྲིགས་མ་ཐག མེ་ཏོག་རྣམ་པར་བཞད་པའི་
དབྱར་གཞུང་ཡིན་ཡང་
། ཁོས་ནི་སང་ཉིན་ཉི་ཤར་གྱི་རྩེ་མོར་དགུན་
དགྲ་བོ་འདྲ་བ་དེ་ཀུན་གྱི་མདུན་དུ་མཆོངས་ནས་ཐོན་ན་ཅི་མ་རུང་
སེམས་ཀྱིན་ཡོད། གལ་སྲིད་ཁྱོད་ཀྱིས་རང་ཁོ་ན་ལས་བསམ་རྒྱུ་མེད་
པའི་སྐྱེ་བོ་ཐ་ཤལ་ཅན་དེའི་རིགས་གྲོགས་སུ་བསྟེན་ན། རྗེས་སོར་ང་ལ་
ཨ་ཕ་ཞེས་འབོད་མི་དགོས།



སྐོམ་སེལ་བདུད་རྩིའི་ཆུ་རྒྱུན། (༩)
སྦྲ་ནག་གི་གྱེས་འབོད། །
འཇུ་སྐལ་བཟང་།
ཨེ་མ། སྦྲ་ནག་ལགས། ཉིན་འདི་དག་རིང་ངའི་བརྩེ་དུངས་ཀྱི་
ཆུ་ཁ་ན་རྦ་རླབས་བཞིན་འཕྱོ་བ་སྦྲ་ནག་ཁྱོད་ཡིན་ཅིང་། ངའི་བསམ་
གཞིག་གི་རི་རྩེ་ན་སྨུག་སྤྲིན་བཞིན་འཐིབ་པ་སྦྲ་ནག་ཁྱོད་ཡིན་ལ། ངའི་
རྨི་ལམ་གྱི་བང་རིམ་ན་ཉི་གྲིབ་ལྟར་གཡོ་བའང་སྦྲ་ནག་ཁྱོད་ཡིན།
ངས་ཁྱོད་ཀྱི་བྱུང་བ་འཚོལ་ཕྱིར་ཡ་ཐོག་དང་པོའི་ཁྱུང་སྒོང་གི་
སྲུབས་ཀ་ཡང་ཡང་ཉུལ་ཅིང་། ལྷ་སྒྲུང་དང་ངག་རྒྱུན་གྱི་མགོ་ཁུངས་སུ་
རྒྱང་སྐྱོད་དང་འགྲུལ་བཞུད་ཐེངས་མང་བྱས་ལ། ལོ་རྒྱུས་ཀྱི་ཐེམ་པ་
དག་ལ་གཏོལ་མེད་ཀྱི་རྔམ་རྒྱུག་མང་དུ་བྱས། གྲགས་ཚོད་དུ་ཁྱོད་ནི་
སྲིད་པའི་མི་བུ་ཆེན་པོའི་སྨྲ་ར་སྤྲུགས་པ་ལས་ཐོར་ཟེར་ཞིང་། གདོད་
མའི་དམུ་ཐག་རིང་མོའི་སྐས་གདང་ལས་བབས་ཟེར། ཨ་མ་བྲག་སྲིན་
མོའི་དབུ་སྐྲ་ལ་རྒྱུ་བྱས་ནས་བཏགས་ཟེར་ཞིང་། ཕ་ཅིག་བྱང་སེམས་
སྤྲེའུའི་ནགས་ཀྱི་སྤྱིལ་བུ་ལ་དཔེ་དྲས་ནས་ཕུབ་ཟེར། གཞན་ཡང་
[༢༠༠༦ལོའི་《 སྦྲང་ཆར་》དེབ་གཉིས་པ་ལས་བདམས།
༩ 138 o



བཙན་པོ་དམག་གི་རྒྱལ་པོའི་རུ་དཔུང་དུས་ཀྱི་མཐར་ཡང་མ་བསྡུས་པ་
ཡིན་ཀྱང་ཟེར། ངས་ཁྱོད་ཀྱི་བྱུང་བ་ཞིབ་པར་སྨྲ་བར་རྔོ་མི་ཐོགས་མོད།
གང་ལྟར་ངས་ད་ལྟའི་ཁྱོད་ཉིད་ངོ་ཤེས། ང་ད་ལྟའི་ཁྱོད་ལ་རྒྱུས་ཆེ།
ཁྱོད་དང་པོ་མདོ་དབུས་མཐོ་སྒང་གི་སྲུབས་ཀ་དག་ནས་ནགས་ཕྲན་གྱི་
འོད་ཁང་བཞིན་བརྡོལ་ཡོང་བ་ནས་བཟུང་རིམ་གྱིས་རི་ཆེན་གྱི་འདབས་
དང་མཚོ་ཆེན་གྱི་འགྲམ། ཐང་ཆེན་གྱི་དཀྱིལ་དང་ན་ཆེན་གྱི་མཐའ།
ལུང་ཆེན་གྱི་མདོ་དང་ལམ་ཆེན་གྱི་འཁྲིས། གཙང་པོའི་རྒྱུད་དང་མེ་
ཏོག་གི་ཚལ་སོགས་སུ་བཅུ་ནས་བརྒྱ་དང་བརྒྱ་ནས་སྟོང་། སྟོང་ནས་ཁྲི་
དང་ཁྲི་ནས་འབུམ་དུ་གྱེས་ཏེ། ས་སྒང་གི་གླིང་སྣེ་གསུམ་པ་ན་ཐིག་ལེ་
བཞིན་བཀྲ་ཞིང་བྱ་ཚོགས་ལྟར་འཚུབ།།
ཡིན་ཏེ། ཁྱོད་ཀྱིས་ནོར་གནག་གི་ཞོལ་རྩིད་ལས་ཚེ་སྲོག་རྙེད་པ་
ནས་བཟུང་ཁྱོད་རང་མཐོ་སྒང་གི་ཉི་འོད་ཀྱིས་བསྐྱངས་ནས་ནར་སོན།
ཟླ་འོད་ཀྱིས་བསྲུངས་ནས་འཚར་ལོངས་བྱུང་། ཁྱོད་ནི་འགྲོ་བ་མིའི་
རིགས་ཀྱི་གསར་གཏོད་ཆེན་པོ་ཞིག་སྟེ། ང་ཚོའི་མེས་པོ་གོང་མ་ཚོའི་བློ་
གྲོས་ཀྱིས་བཏགས་ཤིང་། ཤེས་རབ་ཀྱིས་བཟོས་ལ། བརྩོན་འགྲུས་
ཀྱིས་ཕུབ། མཐོ་སྒང་ས་ཆེན་གྱིས་ཁྱབ་ཚད་ལ་རེ་སྦྲ་སྨུག་པོས་ཞབས་
ཀྱིས་བཅགས་ཤིང་
། ཁྱོད་ཀྱི་ཞབས་རྗེས་ཀྱིས་ཟིན་ཚད་ལ་བདག་གི་
རིགས་རྒྱུད་སྨུག་པོའི་གཏམ་རྒྱུད་ཀྱིས་ཁྱབ་པར་གྱུར། དེ་ནས་བཟུང་



སྐོམ་སེལ་བདུད་རྩིའི་ཆུ་རྒྱུན།
(༩)
ཁྱོད་དང་བོད་མི་ཁྲག་རྒྱུན་གཅིག་ཏུ་འདྲེས་ཤིང་། ཁྱོད་དང་བོད་མིའི་
སྐྱིད་སྡུག་ལྷན་དུ་འབྲེལ་ལ། ཁྱོད་དང་བོད་མིའི་ལས་དབང་མཉམ་དུ་
བསྡེབས་ཏེ། ཁྱོད་དང་བོད་མིའི་ཁ་བའི་ལྗོངས་ལ་སྨོན་ལམ་མཉམ་དུ་
ཐེབས། དེའི་ཕྱིར་ང་ནི་ཁྱོད་ལ་དགའ་དགའ་སུ་ལའང་མི་དགའ་ཞིང་།
ཁྱོད་ལ་འཕྲེང་འཕྲེང་སུ་ལའང་མི་འཕྲེང་།།
ད་ལྟ་བོད་མི་ཚོ་སྔར་ལྟར་སྡོད་བཞིན་ཁྱོད་རང་གང་ཞིག་ཏུ་
ཕེབས་འགྲོ་ཟེར་བའི་འཆལ་གཏམ་དེ་དག་ལ་ང་ཡེ་ནས་ཡིད་མི་ཆེས།
ཁྱོད་ཀྱིས་གངས་ཅན་ལྗོངས་ལ་སྙན་སྒྲོན་ཙམ་ཡང་མེད་པར་རང་ཐག་
བཅད་དེ་བུད་འགྲོ་ཟེར་བ་ལ་ང་གཏན་ནས་ཡིད་མི་ཆེས། འོན་ཀྱང་ད་
ལྟ་ང་ཡིས་ཁྱོད་རང་མཐོང་བ་ཇེ་ཉུང་ནས་ཇེ་ཉུང་དུ་འགྲོ་བ་འདི་ཅི་ཡིན།
ད་ལྟ་བདག་གིས་ཁྱོད་རང་མཐོང་བ་ཙམ་ཡང་དཀའ་བར་གྱུར་པ་འདི་
ཅི་ཡིས་ལན། སྦྲ་ནག་ལགས། ཁྱོད་ཀྱིས་ཤེས་ཏེ། དེ་སྔོན་ཁྱོད་ནི་ང་
ཚོར་མཚོན་ན་རང་ཉིད་སྡོད་སའི་གནས་ཚང་ཡིན་ལ། གཞན་ལ་ངོམ་
བྱའི་ཁྱད་ཆོས་ཡིན། ད་དུང་བཟའ་ཁང་ཉལ་ཁང་མགྲོན་ཁང་ཡིན།
མཆོད་ཁང་ ཚོགས་ ཁང་ སློབ་ ཁང་ཡིན། ད་དུང་ལས་གནས་ཡིན།
གར་སྟེགས་ཡིན། འཁོར་བ་ཡིན། འཇིག་རྟེན་ཡིན། དར་ཆ་ཡིན།
ཐ་ན་ཚེ་སྲོག་ཡིན། ཡིན་ཏེ་སྔོན་ཆད་ང་ཚོའི་ཕ་མེས་ཀྱི་མགོ་རུས་
འཇོག་ས་དང་བུས་ཕྲུག་གི་ལྟེ་ཐག་གཅོད་སའང་སྦྲ་ནག་ཁྱོད་ཀྱི་སྐྱབས་
༠ 140 a



སྦྲ་ནག་གི་གྱེས་འབོད།
༡།
རྒྱ་ཆ་
འོག་ཡིན། དགྲ་བྱུང་ན་སྲོག་བསྡོས་ཀྱིས་བསྲུང་བྱ་དང་། གྲོགས་
འོངས་ན་དགའ་འཛུམ་གྱིས་བསུ་གནས་ཁྱོད་ཡིན་ཅིང་། ལ་ནས་བུད་
ཚེ་དང་པོ་ལྟ་ས་དང་། ལུང་ནས་འོང་ཚེ་ཐོག་མར་འབོད་ས་ཁྱོད་ཡིན།
ཁྱོད་མཐོང་ན་སེམས་རྩ་དྲོད་ལམ་མེར་འགྲོ་ཞིང་། མ་མཐོང་ན་ཡིད་
ཁོང་གཅོང་ལྷང་ངེར་ཡོད། ད་དུང་ཁྱོད་ནི་ནག་ཆུང་ནོར་གྱི་འཁྲི་ཡུལ་
དང་། གཡང་དཀར་ལུག་གི་འཁོར་ས། འདོ་བ་རྟ་ཡི་མིག་རོགས།
མདོར་ན་ཡོད་པས་གཅིག་ཆོག མེད་ན་ཐབས་མེད་ཁྱོད་རང་ཁོ་ན་
ཡིན།
གཡུ་སྦྲང་མཐིང་ཤོག་གོང་དགུ་ཁྱོད་ཡིན་ལ། སྦྲེའུ་ཙེ་སྐར་མ་
སྟོང་ཤར་ཡང་ཁྱོད་ཡིན། ཕྱུག་པོ་ལྷུན་གྲུབ་རྒྱ་མཚོ་ཚང་ཁྱོད་ཡིན་ལ།
སྤྲང་པོ་ཨ་སྐྱ་ཚེ་རིས་ཚང་ཁྱོད་ཡིན། བླ་མ་བསྟན་འཛིན་ནོར་བུ་ཚང་།
ཁྱོད་ཡིན་ལ། དཔོན་པོ་དབང་ཆེན་སྟོབས་ལྡན་ཚང་ཁྱོད་ཡིན། ཨ་ཁུ་
ཁོན་ཐར་རྒྱལ་ཚང་དང་ཨ་ནེ་ལྕགས་མོ་ཐར་ཚང་ཡང་ཁྱོད་ཡིན། མཐོ་
སྒང་གི་བོད་པར་མཚོན་ན་སྡེ་བ་སྡེ་བ་ཟེར་ཡང་བསྟན་དོན་ཁྱོད་ཡིན།
ཕ་ཡུལ་ཕ་ཡུལ་ཟེར་ཡང་འབབ་ས་ཁྱོད་ཡིན་ཏེ། ཁྱོད་ནི་བོད་མི་རིགས་
ཀྱི་ཆེས་ཐུན་མོང་མིན་པའི་བྱུང་བ་ཁྱད་པར་བ་ཞིག་གོ །དེས་ན་ཁྱོད་ནི་
ང་ཚོའི་ཡོད་ཚད་ཀྱི་ཡོད་ཚད་ཡིན་ན། ཁྱོད་ཀྱིས་ང་ཚོའི་ཐམས་ཅད་
ནས་ཐམས་ཅད་ཁྱེར་ཏེ་ཕེབས་འགྲོ་ཟེར་བ་ཅི་ལ་བདེན།
༤ 141a



སྐོམ་སེལ་བདུད་རྩིའི་ཆུ་རྒྱུན།
(༩)
ཀྱེ་ཀྱེ་སྦྲ་ནག ངས་དྲན་སྣང་གི་རི་ཚོགས་ལས་ཁྱོད་ལ་རྒྱུང་ལྟ་
བྱས་ཚེ། ཁྱོད་ནི་རྩྭ་ཐང་ན་ཤེའུ་ཐིག་ལྟར་བཀྲ། ལྷས་འདབས་ན་ལྦུ་བ་
བཞིན་བརྡོལ། སྤྲིན་ནག་གི་ཕུང་པོ་བཞིན་གཞོང་ན་འཁྱིལ། རི་ནག་
གི་ཟེ་བ་བཞིན་སྒང་ན་མངོན། བྲག་ནག་གི་དུམ་བུ་བཞིན་ས་རུ་ཟུག
གྲིབ་ནག་གི་ཁུགས་སོ་བཞིན་འཕྲེད་དུ་གཡོ། དཔྱིད་དུས་སོས་རླུང་
དར་མའི་གཡེར་བག་ཁྲོད་གཞོན་ནུ་མའི་ཕྲག་ལྟག་ན་རང་སྣང་གིས་
འཕྱོ་བའི་སྐྲ་ལེབ་མོའི་མཛེས་སྡུག་བཞིན་མཉེན་ལྕུག་གི་འདར་ཡོམ་
ཁྱོད་ཀྱིས་བསྟེན་ཅིང་། དབྱར་དུས་མུ་མཐའ་བྲལ་བའི་སྔོ་ལྗང་གི་
རླབས་རྩེ་ན་སྐོར་ཚོ་དང་སྐོར་ཚོ་བྱས་ཏེ་མིག་སྨན་ནག་པོའི་མདངས་
ཀྱིས་ཁྱོད་ནི་འཕྱོ། སྟོན་དུས་ཤ་མར་འོ་ཞོས་བཟི་ཁའི་ཁྲོད་རུས་སྦལ་རྒྱ་
བོ་འདམ་དུ་བྱིང་བ་བཞིན་ལྷས་རྩྭ་ཡི་འབོལ་མཉེན་ཁྲོད་ན་ཁྱོད་རང་
བསྲན་ཚུགས་ཀྱིས་འགྱིང་། འདབ་དྲུག་ཁ་བ་དཀར་པོའི་མེ་ཏོག་གིས་
རི་ལུང་ཀུན་ནས་གཡོགས་པའི་དགུན་གྱི་དུས་ནའང་ཁྱོད་ཉིད་དུ་བ་
སྔོན་མོའི་ཐོར་ཚུགས་དང་བཅས་བྱང་ཐང་དུ་བཏབ་པའི་མེ་བཙའ་
བཞིན་ཐར་ཐོར་དུ་མཐོང་བ་བདག་གི་སྣང་ངོར་ནོར་བུ་སྨུག་པོའི་ཕྲ་
ཚོམ་ལྟར་མཛེས།
ཉིན་མོ་ཁྱོད་ཀྱི་མཐོངས་ཀ་ནས་གྱ་གྱུར་འཕྱོ་བའི་དུད་པ་མཐིང་
སྔོན་དེས་མཐོ་སྒང་གི་ནམ་མཁའ་ལ་མཛེས་སྡུག་གི་རི་མོ་འབྲི་བ་དེ་ང་
R 1429



སྦྲ་ནག་གི་གྱེས་འབོད།
ཚོའི་རྟོག་འཆར་དང་ཕུགས་བསམ་ཡིན་ལ། མཚན་མོ་ཁྱོད་ཀྱིས་མར་
མེ་ཆུང་ཆུང་ཞིག་དྲོད་ཁོལ་གྱིས་རུམ་སྟེ་ལྷིང་འཇགས་ངང་གཉིད་དུ་ཡུར་
བ་དེ་ང་ཚོའི་ཞི་འཇིགས་དང་ལྷོད་བག་ཡིན། འོ་ན་སྦྲ་ནག་ལགས། ད་
ནི་མཛེས་སྡུག་གི་ལྗོངས་བཀོད་དང་ཉམས་དགའ་ཡི་ཚོར་བ་དེ་ཚོའང་
ཁྱོད་ཉིད་གཅིག་པུས་བསྣམས་ཏེ་ཕེབས་འགྲོ་ཟེར་བ་བདེན་ནམ།
གསུང་རོགས་གནོངས་དང་སྦྲ་ནག་ལགས།
ཉེ་བར་བཅར་ཚེ། ངས་ཁྱོད་ཀྱི་མཐིང་ནག་གི་ཟབ་བརླིང་དེ་
ལས་ཨ་ཁུ་སྒ་བདེ་བེར་ནག་གི་ཟིལ་ཤུགས་ཤིག་མྱངས་འོང་ཞིང། ཁྱོད་
ཀྱི་གནག་སྣུམ་གྱི་མཉེན་ཤ་དེ་ལས་ཨ་ཅེ་འབྲུག་མོའི་སྐྲ་ལོ་ཡི་མཛེས་སྡུག་
དང་དྲི་བསུང་དེ་ཚོར་འོང་
། ངས་ཁྱོད་ལ་བལྟས་ཀྱིན་བལྟས་ཀྱིན་བྱི་རུ་
དམར་པོའི་སྐྲ་རྒྱན་ཅན་གྱི་གཞོན་ནུ་མ་ཞིག་སིལ་ལེར་ལྡེམ་མེར་འཁྱུག་
གེར་སྦྲ་སྒོ་ནས་ཕྱིར་བུད་འོང་བ་དྲན་འོང་ཞིང་། རྒྱ་སྟག་ལྟ་བུའི་ཕོ་
གསར་ཞིག་གིས་རྟ་ཕོ་སྨུག་སྐྱ་ཤེའུ་ཐིག་ཅན་ཞིག་སྒ་སྲབ་ཤ་ལེར་རྟ་ཕུར་
ལ་བཏགས་ནས་ཁྱིམ་དུ་འཛུལ་འགྲོ་བ་ རིག་ འོང་། ངས་དེ་ལྟར་
བསམས་ཀྱིན་བསམས་ཀྱིན་ནེའུ་སྐྲ་ནག་པོ་སོག་འདབས་སུ་སླེབས་པའི་
འབྲོག་ཕྲུག་ཆུང་ཆུང་ཞིག་གིས་སྦྲ་འདབས་ན་ལུ་གུའི་མེ་ ཏོག་འཐུ་
བཞིན་པ་མངོན་འོང་ཞིང་། སྦྲ་འདབས་ཡར་བཀྱགས་པའི་བསིལ་འོག་
ན་བགྲེས་པོ་སྨྲ་ར་དཀར་པོ་ཅན་ཞིག་གིས་བགྲང་ཕྲེང་འདྲེན་བཞིན་
༦ 1433



སྐོམ་སེལ་བདུད་རྩིའི་ཆུ་རྒྱུན། (༩)
པའང་སྣང་འོང་།
ཀྱེ་མ་ངས་ད་དུང་ཅི་ཡང་དྲན་འོང་བས་ངས་ཅི་ཡང་བསམ་མི་
ཕོད་པར་བརྩེ་དུངས་ཤུགས་དྲག་ཏུ་འདྲེས་པའི་བསམ་གཞིག་དེ་དཔྱོད་
ཤེས་རྣལ་མའི་རལ་གྲི་ཡིས་དེ་མལ་དེ་ཚིགས་སུ་གཏུབ་དགོས་བྱུང་།
གཅིག་ཏུ་ན་ཁྱོད་ཀྱི་སྦྲ་རྩེ་ན་ལྷ་འཁོར། སྦྲ་སྐེད་ན་གཡང་
ཆགས། སྦྲ་འགབ་ན་ཕྱུགས་ཉལ། ཀ་རྩེ་ན་བཙན་འཁྱུག ཀ་ཏིང་ན་
ཀླུ་འཐིབ། ཡར་སྟོད་བླ་སྤྲུལ་བྱིན་རླབས་ཅན་གྱི་ས་ན་ཌར་དྲིལ་གྱི་ཆོས་
སྒྲ་ལྡིར་རེ། གཡས་ཁྱིམ་ཕ་ཁུ་དགྲ་ལྷ་ཅན་གྱི་ས་ན་རྫས་ཞག་གི་རྔམ་པ་
ཐིབས་སེ། གཡོན་ཁྱིམ་མ་སྲུ་ཟས་གཡང་ཅན་གྱི་ས་ན་འོ་ཞོ་ཡི་རྒྱ་མཚོ་
ལྟེམ་མེ། ད་དུང་ཤར་གྱི་སྟག་སྐྱ་བོ་ཚེ་འཛིན་སྒྲོལ་མའི་དར་ཅོག ལྷོ་ཡི་
གཡུ་འབྲུག་སྔོན་མོ་དྭངས་བསིལ་ཆུ་ཡི་ཟོ་བ། ནུབ་ཀྱི་བྱ་དམར་པོ་ཀོང་
ཆུང་མར་ཁུའི་སྒྲོན་མེ། བྱང་གི་རུས་སྦལ་སེར་པོ་ཨ་ག་རྡོ་བའི་ལག་
སྐོར། ད་དུང་ས་ཐབ་དང་བསང་ཁྲི། ནས་རྩིག་དང་ཇ་སྒམ། སྟོད་
ཁྱིམ་ན་བོའུ་འགེལ། མར་ལོགས་ན་སྲབ་གདང་། གཞན་ཡང་ཁྱོད་ཀྱི་
གོང་ཁ་དང་ཟུངས་ཐིག ཁ་ཚུབ་དང་བྱ་བྲང་། ས་འཇུ་དང་ཕུར་
ཟུངས། མདོར་ན་ཁྱོད་ཀྱི་ཐ་སྙད་གྲངས་མང་བ་དེ་ཚོ་ལེགས་པར་ཤེས་
མཁན་ཡང་ས་སྟེང་འདི་ན་ང་ཚོ་ཁོ་ན་ཡིན་པས། གལ་ཏེ་ཁྱོད་ཉིད་ཕྱིར་
འཁོར་མེད་པར་ང་ཚོ་དང་ཁ་གྱེས་ན་ང་ཚོས་ཐ་སྙད་དེ་ཚོ་སུ་ལ་སྨྲ། སུ་
144a



སྦྲ་ནག་གི་གྱེས་འབོད།
ཡིས་མཉན། གལ་ཏེ་ཁྱོད་མེད་ན་ང་ཚོས་འཚོ་གནས་ཀྱི་རྒྱབ་ལྗོངས་
གསར་པ་གསར་དུ་འཚོལ་དགོས་པ་ལ་ཁྱོད་ཀྱིས་ཅི་མི་སྙམ་པ་ལགས་
ཀྱང་། ཁྱོད་ཀྱིས་རང་ཉིད་ཀྱི་ལོ་ངོ་སྟོང་འགའི་ལོ་རྒྱུས་དེ་ཡང་འདི་ལྟར་
རྟབ་རྟབ་པོར་མཇུག་སྒྲིལ་བར་བྱེད་པ་ལ་ཕངས་སེམས་ཤིག་མི་འཆོར་
རམ་སྦྲ་ནག་ལགས།
དེ་བཞིན་ཁྱོད་ཀྱང་ང་ཚོ་ལ་རྒྱུས་མངའ་སྟེ། དེ་སྔོན་བོད་མི་ས་
ཡ་དུ་མས་ཁྱོད་ཀྱི་སྐྱབས་འོག་ནས་ཚེ་སྲོག་རྙེད་ཅིང་། བོད་ཕྲུག་ས་ཡ་
མང་པོ་ཁྱོད་ཀྱི་རུམ་ནས་འཚར་ལོངས་བྱུང་། རྒན་པོ་ཚོའི་གསང་གྲོས་
ཁྱོད་ཀྱིས་གསན་ཡོད་ལ། གཞོན་ནུ་ཚོས་དུས་འདེབས་པ་ཁྱོད་ཀྱིས་
གཟིགས་ཡོད། དེས་ན་དེ་སྔོན་ང་ཚོ་ གཅིག་རྒྱུས་གཅིག་ལ་མངའ།
གཅིག་རྒྱབ་གཅིག་ལ་བརྟེན། ད་ལྟ་ང་ཚོ་གཅིག་སེམས་གཅིག་ལ་
ཐོགས། གཅིག་ཞེ་གཅིག་ལ་འཕྲེང་བཞིན་ད་དུང་བརྩེ་དུངས་ཀྱི་འབྲེལ་
ཐག་མུ་ཏིག་དཀར་པོའི་ཕྲེང་བ་དེའང་ཐར་གྱིས་གཏོར་ཏེ་ཨུ་ཚུགས་
ཀྱིས་ཕེབས་འགྲོ་དགོས་པ་འདི་ཅི་ནས་ཀྱང་བཟློག་ཏུ་མེད་དམ་སྦྲ་ནག་
ལགས། །
ཡང་ན་དེ་ཡང་མིན་ཏེ། ཁྱོད་ཀྱི་ཀ་བ་ནི་རང་གཤིས་མི་འགྱུར་
བའི་རྡོ་རིང་ཡིན་ལ། ཁྱོད་ཀྱི་ནང་ཐིག་ནི་མཛའ་མཐུན་མི་ཤིགས་པའི་
ཕྱག་རྒྱ་ཡིན་ཅིང་། ཁྱོད་ཀྱི་ཆོན་ཐག་ནི་རྒྱལ་ཁམས་ཕྱོགས་མེད་ལ་
» 1453



སྐོམ་སེལ་བདུད་རྩིའི་ཆུ་རྒྱུན།
(༩)
བརྐྱངས་པའི་ཁ་བཏགས་ཡིན། ཁྱོད་རང་ གཞི་རྒྱ་མི་ཆེ་བས་ཉེས་
མཚང་ཆེན་པོ་ཁྱོད་ཀྱིས་མི་ཁེབས་ལ། ཁྱོད་ལ་བུ་ག་མང་བས་ཁྱོད་ཀྱི་
ཁོག་ཏུ་ལྐོག་གཡོ་ཆེན་པོ་ཤོང་ས་ཡེ་ནས་མེད། ཁྱོད་ཀྱི་སྦྲ་མིག་ཁྲི་སྟོང་
ལས་མཁའ་དབུགས་ལ་བཙག་འདོན་ཐེངས་ཤིག་བྱས་ཚེ་ཐ་ཤལ་གྱི་
གཏམ་སྤྱོད་དེ་ཚོ་ནང་དུ་འོང་བའི་གོ་སྐབས་ཤིན་ཏུ་ཕྲ། ཁྱོད་སྲབ་
མཐུག་འཚམ་པས་མཛའ་བརྩེ་དང་དྲོད་ཁོལ་ཕྱི་རུ་བརྟོལ་ཐུབ་ཅིང་།
ཉི་འོད་དང་བརྡ་འཕྲིན་ནང་དུ་འཛུལ་ནུས་པས། ཁྱོད་ཀྱིས་མི་ཚེ་ལ་
སུན་སྣང་དང་གསོག་གསོབ་ཀྱི་ཚོར་བ་ནམ་ཡང་སྐྱེད་མི་སྲིད། ཁྱོད་ཀྱི་
སྦྲ་མིག་གྲངས་མེད་ལས་བརྡོལ་བའི་དཔའ་བོའི་གཏམ་རྒྱུད་རིང་མོ་དེ་དྲ་
བ་ནས་དྲ་བ་ཧྲིལ་གྱིས་གཡོགས་ཤིང་། ཁྱོད་ཀྱི་བ་སྤུ་གྲངས་མེད་ལས་
བབས་པའི་རིགས་དྲུག་རྒྱུད་ལྔའི་འགྲོ་བ་མ་ལུས་གཏན་དུ་བདེ་བའི་
སྨོན་ལམ་རིང་མོ་དེ་མཐོ་སྒང་གི་སྒང་གཤོང་རིང་མོ་བརྒྱུད་མཐར་མཐའ་
ཡི་རྒྱ་མཚོར་ཡུན་གྱིས་འགྲོ། དེའི་ཕྱིར་ང་ནི་ཁྱོད་ལ་དགའ་དགའ་སུ་
ལའང་མི་དགའ་ཞིང་། ཁྱོད་ལ་འཕྲེང་འཕྲེང་སུ་ལའང་མི་འཕྲེང་།
འོན་ཀྱང་དུས་རབས་གསར་རྙིང་དབྱེ་བའི་ས་མཚམས་འདི་ནས་ཁྱོད་
རང་ཅིས་ཀྱང་འགྲོ་དགོས་ལ། ང་ཡིས་མི་འདོད་བཞིན་དུ་སྐྱེལ་མ་བྱེད་
དགོས་པ་འདི་ཅིའི་ཕྱིར། གསུང་རོགས་གནོངས་དང་སྦྲ་ནག་ལགས།
ངས་ལྷ་བསང་དང་པོ་ཁྱོད་ཀྱི་མཐོངས་ཀ་ནས་བཏང་ཡོད་པས་
༩ 1469



སྦྲ་ནག་གི་གྱེས་འབོད།
ཁྱོད་ཕེབས་ན་ཡུལ་ལྷ་ཚོའི་འཁུ་འཕྲིག་ཨེ་ཡོང་། ངས་སྲུང་འཁོར་
གཉན་པོ་ཁྱོད་ཀྱི་ཟུངས་ཁ་རུ་བཏགས་ཡོད་པས་ཁྱོད་ཕེབས་ན་རྒྱལ་
གདོན་གྱི་བྱད་ཁ་2 ཨེ་འཁོར། ད་དུང་ཁྱོད་ལ་ཕ་མེས་དགུ་བརྒྱུད་ཀྱི་
སྲུང་མ་འཁོར་ཡོད། མ་སུ་བདུན་ཕྲུག་གི་ཕྱྭ་གཡང་བསྟིམས་ཡོད། ང་
ནི་དོགས་ཀྱི། ང་ངོ་མ་དོགས་སོ། །
ད་དུང་དེ་ལས་ཀྱང་གལ་ཆེ་བ་ནི། ཁྱོད་ནི་བརྩེ་དུངས་ཡོད་ཚད་
ཀྱི་རྨང་ཆགས་ས་དང་མགོ་མཛིན་ས་ཡིན་ལ། རེ་སྨོན་ཡོད་ཚད་ཀྱི་
གཞུང་རྟ་སྨིན་ས་དང་ཡལ་འདབ་རྒྱས་ས་ཡིན། ཡིན་ཏེ། ངའི་ལུས་པོ་
ཆུང་ཆུང་དེ་དང་པོ་མི་ཡུལ་དུ་རྩུབ་ཧྲག་གེར་ལྷུང་ས་ཁྱོད་ཀྱི་ཐུ་འོག་ཡིན་
ལ། རྐང་པ་ཆུང་ཆུང་དེས་དོགས་སྣང་དང་བཅས་འཁོར་བའི་རླབས་
རྩེར་དང་པོ་ཚོད་མྱུལ་བྱེད་ས་ཁྱོད་ཀྱི་གུར་ཁང་ཡིན། ད་དུང་སེམས་པ་
ཆུང་ཆུང་དེ་སྡིག་སྡིག་ལྡིང་བཞིན་མིག་ཞགས་ཤིག་གི་དྲ་རྒྱར་དང་པོར་
ཐོགས་སའང་ཁྱོད་ཀྱི་གུར་ཁང་ཡིན། དེའི་ཕྱིར་བརྩེ་དུངས་ཀྱི་དབང་
གིས་ངས་ཁྱོད་རང་གཏོང་མི་འདོད། “ རྙིང་ཞེན་” དང་བག་ཆགས་ཀྱི་
དབང་གིས་ངས་ཁྱོད་ཉིད་གཏན་ནས་གཏོང་མི་འདོད། འོན་ཀྱང་ཁྱོད་
(1)འཁུ་འཕྲིག་ནི་དོགས་པའམ་རྣམ་རྟོག་
(2)བྱེད་ཁ་ནི་མཐུ་གཏད་སོགས་གནོད་བྱེད་ཀྱི་ནུས་པ།
༩1479



སྐོམ་སེལ་བདུད་རྩིའི་ཆུ་རྒྱུན།
(༩)
ཉིད་འགྲོ་བར་ངེས། འགྲོ་བཞིན་འདུག ཚེ་བ་དག་ལྷབ་བེ་ལྷབ་བེར་
སྐྱོད་བཞིན་འདུག ཆུང་བ་དག་ཀུམ་མེ་ཀུམ་མེར་འགྲོ་བཞིན་འདུག
གཅིག་རྗེས་གཉིས་མཐུད་དུ་ཡལ་བཞིན་འདུག འོན་ཀྱང…
ཀྱེ་ཀྱེ་སྦྲ་ནག་ལགས། ངས་ཁྱོད་ཀྱི་སྦྲ་འདབས་མེ་ཏོག་གི་ཐང་
དུ་བཀོད་ཅིང་། སྦྲ་མཐའ་གནག་ཕྱུགས་ཀྱི་ཁྱུ་ཡིས་བསྐོར་ཏེ་ཁྱོད་ལ་སྤྲོ་
བ་བཏེགས་ན་བདེ་སྐྱིད་ཅིག་ཡིན་པ་མི་མཁྱེན་ནམ། ད་དུང་སྐྱོ་ཉམས་
ཀྱིས་གང་དུ་ཕེབས།
ངས་ཁྱོད་ཀྱི་སྦྲ་སྟེང་དུ་སྦྲང་ཆར་གྱི་ཟིལ་བ་གཏིབས་ཤིང་། སྒྲའི་
འོག་ཞབས་ནས་བསང་དུད་ཀྱི་དྲི་བསུང་བསྐྱིལ་ཏེ་ཁྱོད་ལ་ཁམས་གསོ་
ཞུ་ན་བག་དྲོ་ཞིག་ཡིན་པ་མི་མཁྱེན་ནམ། ད་དུང་བྲེལ་སྟབས་ཀྱིས་ཅིའི་
ཕྱིར་ཕེབས།
ངས་ཕུག་དར་ལ་ཨོ་ཡིག་གི་ཆོས་སྒྲ་འུར་འུར་དང་། སྒོ་དར་ན་
ཧཱུཾ་ཡིག་གི་སྔགས་སྒྲ་དིར་དིར་ངང་ཁྱོད་ལ་རིམ་གྲོ་སྒྲུབ་ན་བདེ་འཇགས་
ཤིག་ཡིན་པ་མི་ཚོར་རམ། ད་དུང་སྔངས་སྐྲག་གིས་ཅི་ལ་ཕེབས།
ངས་ལུས་ངག་ཡིད་གསུམ་རྣམ་པར་དག་པས་ཁྱོད་ལ་བཞུགས་
གསོལ་ཞུ་ན་ལྷག་བསམ་ཡང་དག་ཅིག་ཡིན་པ་དེ་ཡང་མི་མཁྱེན་ནམ།
ད་དུང་བརྩེ་མེད་ཀྱིས་ཕེབས་འགྲོ་བ། འོན་ཀྱང་འགྲོ་ཡི་རེད། གང་
ལྟར་འགྲོ་ཡི་རེད། བཟློག་ཏུ་མེད་པའི་རྒྱུ་རྐྱེན་ཞིག་གིས་ཅིས་ཀྱང་འགྲོ་
༤ 148 a



སྦྲ་ནག་གི་གྱེས་འབོད།
ཡི་རེད།
འོན་ཀྱང་ངས་ད་དུང་ཁྱོད་ཉིད་གཏོང་མི་འདོད། ངས་ཆོན་
ཆེན་དང་ཆོན་ཆུང་དུ་མས་ཕྱོགས་བཞི་མཚམས་བརྒྱུད་ནས་ཁྱོད་ཉིད་
ས་ལ་གཏད་དེ་བསྡད་ན་ཁྱོད་ད་དུང་བྲོས་སྟབས་ཀྱིས་འཆོར་དོན་ཅི་
ཡིན། ངས་སྙིང་རྩི་དམར་པོས་ཁྱོད་དམ་དུ་བཅིངས་ཏེ་འཐེན་ན་ཁྱོད་
ད་དུང་སྲོག་བསྡོས་ཀྱིས་ཕེབས་འགྲོ་དོན་ཅི་ཡིན། ད་ལྟ་ཁྱོད་སྲོད་ཀའི་
ཉི་ཞུར་ཙམ་ལས་མི་མཐོང་ཚེའང་ང་བརྒྱལ་སྟབས་ཀྱིས་ས་ལ་འགྱེལ་ཏེ་
ལག་སོར་གྱིས་རྩྭ་རོ་འབལ་བཞིན་ངུ་ངག་གིས་ཁྱོད་ཉིད་འབོད་ན་ད་
དུང་གསན་པ་ཙམ་ཡང་མི་གནང་བ་འདི་ཅིའི་ཕྱིར། དངོས་གནས་
ཁྱོད་རང་ད་ལྟ་ནས་བཟུང་རྣམ་ཤེས་རྟེན་མེད་ཅིག་ཏུ་གྱུར་ཏེ་མཐོ་སྒང་
འདིར་ཡུན་རིང་འཁྱམས་མཐར། སྔོན་གྱི་བྱུང་བ་མང་པོ་ཞིག་དང་
འདྲ་བར་གཏམ་རྒྱུད་སྙན་པོ་ཞིག་ཏུ་འགྱུར་འགྲོ་ཟེར་བ་བདེན་ནམ། །
འོན་ཀྱང …...འོན་ཀྱང་ཁ་དན་ཞིག་ནི་ཅིས་ཀྱང་གནང་
རོགས་ཞུ་སྟེ། གལ་ཏེ་མི་ལོ་བརྒྱད་ཅུའི་མས་སྣེ་ནས་ང་གནས་འདིར་
ལན་ཅིག་འོང་ན། དེ་དུས་ངས་ཁྱོད་ཀྱི་མིང་ནས་བཟུང་སྟེ་རྒྱང་འབོད་
ལན་གསུམ་ཅིས་ཀྱང་བྱ་ཆོག་པར་ཞུ་ཞིང་། དེའི་ཚེ་ངས་ཁྱོད་ཀྱི་མིང་
ཡིག་དེ་བོད་ཡིག་གིས་འབྲི་ཤེས་པའི་སྨོན་ལམ་ཞིག་ཀྱང་ཆབས་ཅིག་
འདེབས་སོ། །
149



སྐོམ་སེལ་བདུད་རྩིའི་ཆུ་རྒྱུན།
(༩)
གནས་མཆོག་བྱམས་པ་འབུམ་གླིང་གི་མཐོང་
ཐོས་ཉམ་ཆུང་བུང་བའི་མགྲིན་གླུ།)
རྒྱལ་མོ་འབྲུག་པ།
བྱམས་ཆེན་གཙོ་འཁོར་རྡོ་བའི་སྣང་བརྙན་དག །
པ་སངས་རྒྱུ་སྐར་ནམ་མཁའི་རྒྱུན་བཞིན་དུ། །
འབུམ་ཕྲག་རྟེན་བཅས་བཞུགས་པའི་གནས་མཆོག་གང་
། །
གླིང་འདིའི་ཡུལ་གྲུ་མཛེས་ཕྱིར་གྲུབ་པ་བཞིན། །
དེ་ཡང་རང་རེའི་མེས་རྒྱལ་གྱི་ནུབ་བྱང་ནོར་འཛིན་སྒེག་མོའི་ལྟོ་
བར་ཀན་སུའུ་ཞིང་ཆེན་དུ་འབོད་པའི་སྲིད་འབྱོར་རིག་གསུམ་ཀུན་གྱི་ལྟེ་
བར་གྱུར་ཅིང་། བཟོ་ཡི་བྱེ་བྲག་ལ་སོགས་མ་ཚང་བ་མེད་པའི་གྲོང་ཁྱེར་
ཆེན་པོ་ལན་གྲུ་ཞེས་སྔོན་དུས་བདེ་མཆོག་གི་གནས་སུ་བསྔགས་པའི་
གྲོང་ཁྱེར་འདི་ནས། ལྷོ་ནུབ་ཀྱི་ཕྱོགས་སུ་སྤྱི་ལེ་བརྒྱད་ཅུ་ལྷག་ཙམ་
བསྐྱོད་ཚེ་རྨ་ཀླུ་ འདྲེས་མདོར་ཡུན་རིན་རྫོང་ཞེས་པའི་སར་སླེབས་
1)༡༩༨༤ལོའི་《སྦྲང་ཆར》དེབ་བཞི་པ་ལས་བདམས།
(9)རྨ་ཀླུ་ནི་རྨ་ཆུ་དང་ཀླུ་ཆུ་གཉིས་ལ་གོ།
༩ 150



གནས་མཆོག་བྱམས་པ་འབུམ་གླིང་གི་མཐོང་ཐོས།
ཤིང་། དེར་ཀླུང་ཆེན་འབྲི་ཆུའི་སྤུན་དུ་འབབ་པའི་ཡན་ལག་བརྒྱད་
ལྡན་གྱི་ཆུ་བོ་ཆེན་པོ་འཛམ་གླིང་འདིར་གྲགས་པ་རབ་ཏུ་གསལ་བའི་རྨ་
ཀླུང་གང་གཱའི་སྲིང་མོ་དེ་ཉིད། རོལ་སྒེག་བརྒྱ་ཕྲག་གི་ཉམས་དང་ཆུ་
ལག་སྟོང་ཕྲག་གི་རྒྱན། ས་སྣ་འབུམ་ཕྲག་གི་བཅུད་དང་ལྡན་པར་ལྷུང་
ལྷུང་གི་སྒྲ་དང་ཆལ་ཆིལ་གྱི་རླབས། དྲག་འབབ་ཀྱི་ཤུགས་དང་བཅས་
གསེར་ལྡན་དགའ་མའི་ཕང་བར་དྲུག་ཏུ་གྱ་གྱུའི་ངང་ཁེངས་པས་
འབབ་པ། མི་རྣམས་ཕྲག་དོག་གིས་བསམ་བཞིན་དབང་ཕྱུག་རལ་
བས་སྐལ་ལྡན་ཤིང་རྟ་བཙོན་དུ་བཅུག་པའི་རྗེས་སུ་ཞུགས་ཏེ། ས་
འདིར་རི་ལུང་ཡོངས་སུ་བཀག་པ་ལས་གྲུབ་པའི་ཆུ་མཛོད་ཆེན་པོ་ལེའུ་
ཅ་ཞྭ་ཞེས་གྲགས་སྙན་ནོར་བུའི་རྣ་རྒྱན་ཕྱོགས་ཀྱི་བུ་མོའི་འཛིན་མར་2)
འཁོད་པའི་གནས་དེ་ཡོད།
དེ་ནས་སྤྱི་ལེ་སོ་ལྔ་ལྷག་གི་སྟོད་ཀྱི་ཆར་འདིར་གླེང་བར་བྱ་བའི་
གཞི་སྟེ། གནའ་བོའི་མི་རྣམས་ཀྱི་ཤེས་རིག་བློ་གྲོས་དང་ཐབས་ཤེས་
བརྩོན་འགྲུས་ཀྱི་ཉིང་བཅུད་འདུས་པའི་མཐུ་ལས་ལེགས་པར་གྲུབ་པའི་
གནའ་བོའི་བྲག་ཕུག་གནས་མཆོག་ངོ་མཚར་བ། མཚན་བྱམས་པ་
(1)གསེར་ལྡན་དགའ་མ་ནི་ས་གཞིའི་མངོན་བརྗོད།
(3)ཕྱོགས་ཀྱི་བུ་མོའི་འཛིན་མ་ནི་ཕྱོགས་བུ་མོའི་གཟུགས་སུ་བཀོད་པ་དང་བུ་མོ་ཡང་འཛིན་མ་
སྟེ་ས་གཞིའི་གཟུགས་སུ་བཀོད་པས་གཟུགས་ཅན་འཕར་མའོ། །
151



སྐོམ་སེལ་བདུད་རྩིའི་ཆུ་རྒྱུན། (༩)
འབུམ་གླིང་དུ་གྲགས་པའི་སྣང་བརྙན་འབུམ་ལྡན་གྱི་གནས་དེ་ཉིད་ཡོད་
དེ། དེ་ཡང་ལོ་ངོ་སྟོང་ཕྲག་ལྷག་གི་སྔོན་དུ་བྲག་ལ་བཞེངས་པའི་སྐུ་
བརྙན་དང་རྡོར་དྲིལ་]མཆོད་རྟེན་ལ་སོགས་པ་ལོ་རྒྱུས་དང་སྒྱུ་རྩལ་གྱི་
རང་བཞིན་ལྡན་པ་དེ་རྣམས་ནི། ད་ལྟའང་མི་རྣམས་ཀྱི་མཐོང་ལམ་དུ་
མངོན་སུམ་མཇལ་རྒྱུ་ཡོད་པས། རང་གཞན་ཕྱི་ནང་ཀུན་གྱི་གནས་
མཇལ་དང་ལྟ་སྐོར་པ་མང་ པོ་ གནས་རྙིང་ངོ་མཚར་ལྟད་མོའི་དྲི་
བཞོན་༧གྱིས་རབ་དགའི་ཡིད་ཀྱི་འདབ་མ་རང་དབང་མེད་པར་བསྐྱོད་
དེ། མ་ལ་ས་མཆོག་་ལྗོན་པའི་དྲི་ངད་ལ་ཕྱོགས་ཀྱི་རྐང་དྲུག་ི ངང་
གིས་འདུ་བ་ལྟར་ཉིན་རེ་བཞིན་དམིགས་སུ་གནས་འདི་ལ་ཞབས་ཀྱི་
འཁོར་ལོའི་འདེགས་འཇོག་སྤེལ་མཁན་ཟམ་མ་ཆད་པར་བྲེལ་བ་ལགས་
སོ། །
དེ་ལྟར་གནས་མཆོག་འདི་ཉིད་རང་གི་མཐོང་བའི་ལམ་དུ་ངེས་
པར་འདྲེན་འདོད་པ་དག་ནི། གོང་གི་ཆུ་མཛོད་ཆེན་པོ་དེ་ཡི་འགྲམ་
(1)རྡོར་དྲིལ་ནི་རྡོ་རྗེ་དང་དྲིལ་བུ་གཉིས་ཀྱི་བསྡུས་མིང་།
(2དྲི་བཞོན་ནི་རླུང་གི་མངོན་བརྗོད།
3མ་ལ་ནི་འདིར་ཀྱེ་མ་ཞེས་པའི་དོན།
(4)ས་མཆོག་ནི་འདིར་ཙན་དན་དཀར་པོའི་མངོན་བརྗོད།
(5)རྐང་དྲུག་ནི་བུང་བའི་མངོན་བརྗོད།
༩ 152 A



གནས་མཆོག་བྱམས་པ་འབུམ་གླིང་གི་མཐོང་ཐོས།
ངོགས་ནས་ལེགས་བཅོས་གྲུ་གཟིངས་ཀྱི་ཁང་བཟང་ལ་ཞུགས་ནས་
རིངས་པར་བསྐྱོད་ཚེ། ཁྱོན་ཡངས་ཤིང་གཏིང་ཟབ་པའི་ཆུ་བོའི་གཞུང་
ནས་ཞེང་དོག་ཅིང་འབབ་དྲག་པའི་འགག་འཕྲང་དུ་མ་བརྒྱུད་དེ། རྒྱ་
མཚོ་འཁྲུགས་པའི་ཀློང་འཁོར་གྱི་དཔལ་ལ་འགྲན་པའི་ཆུ་མཛོད་བརྒལ་
ཚེ། རྨ་ཆུས་སྐྱ་བོའི་རང་མདོག་ངོམ་པའི་ཆ་ནས་མི་རིང་བ་ན་གནས་
འདི་ཉིད་ཀྱི་མཛེས་པའི་ཁོར་ཡུག་རྒྱང་ནས་མཐོང་སྟེ། སྣང་བརྙན་
འབུམ་གྱིས་འཁྱུད་པའི་བྲག་རི་ཟླུམ་པོ་འབུམ་གླིང་བྲག་དང་གཞན་ཡང་
བྲག་རི་ཚར་དུ་དངར་བ་དུས་གསུམ་བྲག་དང་གྲྭ་སྡེ་བྲག་གམ་ཡང་ན་
ལྕམ་སྲིང་བྲག་སོགས་ནི། རྩེ་མོ་ནམ་མཁའི་མཐོངས་ལ་བསྙེགས་ཤིང་
རྩེ་བ་ཆུ་བོའི་གཞུང་ལ་ཟུག་པ། བྱ་རྒོད་པོ་འཕུར་ན་གཤོག་རྩེ་འདར་ལ་
སྟག་དམར་ཡག་མཆོང་ན་སྙིང་རྩ་འདར་བའི་གཅོང་རོང་འཇིགས་སུ་
རུང་བའི་འགག་འཕྲང་དུ། རྨ་ཀླུང་ཕྱུག་མོ་ཀྱག་ཀྱོག་ངང་རང་བཞིན་
གྱིས་ ཤར་ དུ་ འབབ་ པའི་ གཡོན་ འགྲམ་ གྱི་ ལུང་ པའི་ ཉིན་ངོས་ སུ།
བྱམས་སྐུ་ཆེན་མོས་ཐོག་དྲངས་བྲག་ཁུང་དུ་བྱམས་པ་སོགས་ཀྱི་སྣང་
བརྙན་རིགས་མི་འདྲ་བ་འབུམ་ཕྲག་བཞེངས་པའི་གནས་ཁྱད་པར་བ།
མཐོང་ན་མིག་གི་དགའ་སྟོན་དུ་འགྱུར་ཞིང་བསམས་ན་ཡིད་ཀྱི་དང་བ་
འདྲེན་པའི་རྟེན་ངོ་མཚར་ཅན་ཤ་སྟག་ཡོད་དེ། གནས་ཀྱི་རྟེན་གཙོ་བོ་
བྱམས་ཆེན་དེ་བྲག་ལོགས་སུ་འབུར་མའི་ཚུལ་གྱིས་བཞུགས་སྟབས་སུ་
༤153a



སྐོམ་སེལ་བདུད་རྩིའི་ཆུ་རྒྱུན། (༩)
བཞེངས་ཡོད་ཅིང་སྐུའི་མཐོ་ཚད་ལ་སྨིས་ཉེར་བདུན་ཙམ་ཡོད། གཞན་
རྣམས་བྲག་ཕུག་ཆེ་ཆུང་མཐོ་དམན་རིམ་པ་ལྟར་རེ་རེའི་ནང་དུ་སྐུ་
བརྙན་དང་རྡོར་དྲིལ་མཆོད་རྟེན་ལྡེབས་རིས་སོགས་ཀྱི་ལྷ་རྟེན་རིགས་
མི་འདྲ་བ་སྣ་ཚོགས་བཞུགས་པས། བཀོད་པ་རྔམ་བརྗིད་ལྡན་ཞིང་
མཛེས་རིས་མངོན་པར་ལེགས་པ་དག་གདུང་ཟམ་འཕྲང་ལམ་ནས་ཡར་
བུད་ཚེ། མིག་ལམ་དུ་དངོས་སུ་མཚར་སྡུག་ལྡན་པའི་མཛེས་རྩལ་ཁང་
ཆེན་པོ་ཞིག་མཐོང་བ་ལགས་སོ། ། །
དེ་ཡང་གནས་མཆོག་འདི་ཉིད་ནི་རང་རྒྱལ་གྱི་བྲག་ཕུག་གི་
གནས་རྙིང་རྣམས་ལས་ཆེས་སྔ་བའི་གྲས་ཤིག་ཡིན་ཞིང་། བོད་ཀྱི་ལོ་
རྒྱུས་དེབ་ཐེར་དང་ཆོས་འབྱུང་རྣམས་སུ་འདི་ལ་བྱམས་པ་འབུམ་གླིང་
ཞེས་ཡོངས་སུ་གྲགས་ཤིང་། དེ་ལ་རྒྱ་ནག་སྐད་དུ་པིན་ལིན་ཟི་)ཞེས་
འབོད། དེ་ཡང་མ་གཞི་བོད་སྐད་དུ་འབུམ་གླིང་ཞེས་པའི་མིང་སྒྲ་སྒྱུར་
ཙམ་ཟུར་ཆག་སྟེ་བྱུང་བར་ངེས་ཤིང་
། ཟི་བྱ་བ་དགོན་པའི་དོན་གྱིས་
འབུམ་གླིང་དགོན་ལྟ་བུར་ཆགས་སོ། །བོད་སྐད་ཀྱི་གོ་དོན་བྱམས་པ་སྟེ་
ནང་བ་སངས་རྒྱས་པའི་ཆོས་གཞུང་ལྟར་ན་འཇིག་རྟེན་མ་འོངས་པའི་
འབྱོན་འགྱུར་ གྱི་ སངས་ རྒྱས་ རྗེ་ བཙུན་བྱམས་ པ་ མགོན་ པོ་ དང་།
] པིན་ལིན་ཟི་ནི་རྒྱ་སྐད་དེ་རྒྱའི་ཡི་གེར“%8.9. ཟེར།
༩ 154a



གནས་མཆོག་བྱམས་པ་འབུམ་གླིང་གི་མཐོང་ཐོས།
འབུམ་ནི་སྐུ་བརྙན་གྱི་གྲངས་ཚད་མང་ཚིག་དང། གླིང་ཞེས་པ་སྤྱིར་
མཚོས་མཐའ་བསྐོར་བའི་སྐམ་སའི་མིང་དང་སྐྱེད་མོས་ཚལ་ལམ་ར་བ་
སོགས་ལ་འཇུག་ཀྱང་། འདིར་གནས་སམ་གཞི་སའི་དོན་ལ་གོ་དགོས་
པས་དོན་ལ་རྗེ་བཙུན་བྱམས་པའི་སྣང་བརྙན་གཙོས་པའི་སྐུ་འདྲ་མང་
པོ་འབུམ་ཙམ་བཞུགས་པའི་གནས་ཞེས་པ་ཡིན་ནོ། །
དེ་ལྟར་བྱམས་ཆེན་གཙོས་འབུམ་གླིང་གི་གནས་འདི་ཉིད་ཐོག་
མར་དུས་ནམ་ཞིག་ལ་བཞེངས་པའི་ཐད་ལ་རང་རེའི་བོད་ཀྱི་མཁས་པ་
རྣམས་ལ་བཞེད་ཚུལ་སྣ་ཚོགས་ཤིག་ཡོད་ཀྱང་། དཔའ་བོ་གཙུག་ལག་
ཕྲེང་བས་《ཆོས་འབྱུང་མཁས་པའི་དགའ་སྟོན་》དུ་“ དེ་ནས་ཀོང་ཇོ་
དཔོན་གཡོག་གིས་ཁམས་སུ་ཕེབས་ནས། མགར་སྒུག་པའི་ཕྱིར་བྲག་
ལོགས་ལ་རྒྱས་པའི་དབུ་དུ་མ་དང་བཟང་སྤྱོད་བརྐོས། རྡོ་སྐུ་ཁྲུ་བརྒྱད་
ཅུ་པ་བརྐོས། ” ཞེས་དང་། ཡང་བྲག་དགོན་པའི་《མདོ་སྨད་ཆོས་
འབྱུང་》དུ། “ ཀོང་ཇོ་བོད་དུ་ཕེབས་སྐབས་དཔོན་གཡོག་མདོ་ཁམས་
ཀྱི་ཕྱོགས་འདིར་བྱོན། བློན་པོ་མགར་རྒྱས་མི་ཚབ་ཏུ་བཀག་པ་ལ་སྒུག་
ཕྱིར། བྲག་ལ་རྒྱས་པའི་དབུ་དུ་མ་དང་བཟང་སྤྱོད། རྡོ་སྐུ་ཁྲུ་བརྒྱད་ཅུ་
པ་རྣམས་བརྐོས། ” ཞེས་བྱམས་ཆེན་དེ་ཀོང་ཇོ་བོད་ལ་ཕེབས་སྐབས་
བཞེངས་པར་གསུངས་ལ། འདི་དག་ཀྱང་གནའ་བོའི་དུས་སུ་ས་ཆ་
འདི་རྒྱ་བོད་བཞུད་ལམ་གྱི་གནས་གཙོ་བོ་ཡིན་པ་དང་རྒྱ་བཟའ་ཀོང་ཇོ་
155



སྐོམ་སེལ་བདུད་རྩིའི་ཆུ་རྒྱུན།
(༩༩)
བོད་ལ་སྐྱོད་སྐབས་ཀྱང་འབུམ་གླིང་བརྒྱུད་སྟོང་འཁོར་ནས་རྡོ་ཉི་ཟླའི་
ཕྱོགས་སུ་ཕེབས་པར་བཤད་པའི་ལོ་རྒྱུས་ཁུངས་ཡོད་པ་དང་། སྔོན་
འབུམ་གླིང་མདུན་ངོས་སུ་རྨ་ཟམ་ཞིག་ཡོད་པ་དུས་ཕྱིས་བར་དུ་བྲག་
ངོས་ན་རྒྱ་ཡིག་གི་“ གནམ་འོག་ཟམ་པ་དང་པོ་ཉིད” ཅེས་པའི་ཡིག་
གཟུགས་གསལ་པོ་དང་ལྕགས་གཟེར་སྦོམ་པོ་གཉིས་ཀྱང་ལུས་ཡོད་པ་
ཕྱིས་ཆུ་མཛོད་ཀྱིས་བསྣུབས་པར་ཐོས་ཤིང་། གཞན་ཡང་བྲག་དགོན་
པའི་《མདོ་སྨད་ཆོས་འབྱུང་》དུ། “ འབུམ་གླིང་ཕུར་རྒྱ་ཟ་ཀོང་ཇོ་
ཡུན་རིང་བཞུགས་པའི་བྱིན་རླབས་ཀྱི་མཚན་མ་ལས་སྒྲོལ་སྐུ་རང་བྱོན་
དུ་ཕེབས་ཤིང་།” ཞེས་པའི་གསུང་སོགས་ལ་སྒོ་རྣམ་པར་མཐུན་ཞིང་།
དེ་མིན་འདི་ཉིད་ཀྱི་ གནས་ཡིག་ ཏུའང་ཐང་རྒྱལ་རབས་སྐབས་སུ་
བཞེངས་པའི་ལྷ་སྐུ་ནི་རྟེན་ཡོངས་ཀྱི་སུམ་ཆ་གཉིས་ཙམ་ཟིན་པར་
བཤད་པ་ལས། སྒོས་སུ་བྱམས་སྐུ་དེའང་ཐང་རྒྱལ་རབས་ཀྱི་བྱམས་
ཆེན་(jfi{3 A# ) ཞེས་འཁོད་འདུག་པ་བཅས་ཀྱིས་ར་སྤྲོད་བྱུང་བ་ནི།
རྒྱ་བཟའ་འུན་ཁྲིན་ཀོང་ཇོ་བོད་ལ་བསྐྱོད་པའི་ལམ་ནས་གནས་འདིར་
རང་གིས་སྦྱིན་བདག་བྱས་ཏེ་རྡོ་བའི་སྣང་བརྙན་ཆེན་པོ་མཐོ་ཚད་ཁྲུ་
བརྒྱད་ཅུ་པ་ཞིག་བཞེངས་ཟེར་བ་དེ། གནས་འདིའི་རྟེན་གྱི་གཙོ་བོ་
(1) གྱོའི་ཡི་གེར“ F9 -- [" ཟེར།
156 ཧ



གནས་མཆོག་བྱམས་པ་འབུམ་གླིང༌གི་མཐོང༌ཐོས།
བྱམས་སྐུ་ཆེན་མོ་སྨིས་ཉེར་བདུན་ཅན་འདི་ཡིན་པར་ངེས་སོ། །
རྒྱའི་ལོ་རྒྱུས་རྣམས་སུ་གནས་ཆེན་འདི་ཐོག་མར་སྤྱི་ལོ་དུས་
རབས་ལྔ་པ་སྟེ་རྒྱུའི་ཆིན་ནུབ་མའི་(Pi #) སྐབས་སུ་གསར་དུ་བཞེངས་
པར་བཤད་ཅིང་། དེ་ནས་དབེ་བྱང་མ་དང་དབེ་ནུབ་མ་ཀྲོའུ་བྱང་
མའམ་སོས་དང་ཐང་རྒྱལ་རབས་སོགས་ཀྱི་དུས་སྐབས་མང་པོ་བརྒྱུད་
ནས་རྒྱ་ཇེ་ཆེ་དང་ཇེ་རྒྱས་སུ་བཏང་སྟེ་གྲུབ་པ་དང་། དུས་ཕྱིས་སུང་དང་
ཡོན་དང་མིང་རྒྱལ་རབས་བཅས་ཀྱི་སྐབས་སུའང་ལྷ་སྐུ་སོགས་བཞེངས་
པ་ཡོད་ལ། ད་བར་ལོ་ངོ་ཆིག་སྟོང་དྲུག་བརྒྱ་ལྷག་སོང་འདུག་ཀྱང་། དེ་
དག་ལས་དུས་སྐབས་ནམ་ནམ་ལ་སྐུ་བརྙན་དང་བྲག་ཕུག་གང་གང་
བཞེངས་པ་སོགས་ཀྱང་སྔོན་གྱི་ཟིན་ཐོའི་རི་མོ་དང་དེང་དུས་བརྟག་
དཔྱད་རིག་པའི་ཆེས་ཀྱིས་ཟིན་ཅིང་མཐོང་བཞིན་ཡོད། །
སྤྱིར་འབུམ་གླིང་གི་བྲག་ཕུག་ཐམས་ཅད་ལས་བཀོད་པ་ཆེས་རྒྱ་
ཆེ་བ་ཞིག་ནི་ཕུག་པ་ཨང་བརྒྱ་དང་རེ་དགུ་པ་དེ་ཡིན་ཞིང་། རྒྱའི་ཡི་གེ་
ལྟར་ན་ཆིན་ནུབ་མའི་དུས་སུ་བཞེངས་པར་བཤད། བྲག་ཕུག་འདི་མ་
གཞི་རང་བྱུང་གི་ཕུག་པ་ཞིག་ཡིན་ལ་ཐང་ནས་སྨིས་ལྔ་བཅུ་ཙམ་གྱིས་
མཐོ་ཞིང་། རིང་ཚད་སྨིས་ཉེར་དྲུག་ལྷག་དང་ཞེང་ལ་སྨིས་བརྒྱད་ལྷག་
ཡོད། མཐོ་དམན་ཕལ་ཆེར་སྨིས་བཅོ་ལྔ་ཙམ་ཡོད་པའི་ནང་གི་གྱང་
ཐང་ལ་ལ་ཁོག་ནས་ཟད་ཚར་ལ། ཕལ་ཆེ་བའི་ནང་དོན་ཆོས་གསུང་
157)



སྐོམ་སེལ་བདུད་རྩིའི་ཆུ་རྒྱུན།
(༩)
བའི་ཚུལ་དང་སྦྱིན་བདག་གི་འདྲ་རིས་དག་ཡིན། དེ་ལས་མིག་དབང་
འཕྲོག་པ་ཞིག་ནི་བྲག་ངོས་ཀྱི་ལྷ་མོའི་སྣང་བརྙན་དེ་ཡིན་ཞིང་། སྐུའི་
བཟོ་བཀོད་དང་ཞལ་ཀྱི་རྣམ་འགྱུར་སོགས་ཀྱང་གསོན་ཉམས་ལྡན་པའི་
ཁྱད་ཆོས་ཐུན་མོང་མ་ཡིན་པ་ཞིག་ཡོད། ཕུག་པའི་ནང་དུ་ཀུན་དགའ་
ར་བའི་ཚུལ་དུ་སྐུ་ཁུང་ཡོངས་རྫོགས་སུམ་ཅུ་ཙམ་ཡོད་ལ། ཕལ་ཆེ་བ་སྐུ་
འདྲ་གཉིས་རེ་དང་ཡང་ན་གསུམ་རེ་དང་ཁེར་རྐྱང་ཅན་ཤ་སྟག་ཡིན་ཏེ།
སྤྱིར་དེ་དག་གི་བཟོ་བཀོད་ལེགས་ཤིང་ཞལ་ཞི་ཁྲོ་ཅི་རིགས་དང་སྐུ་རྣམ་
འགྱུར་སྣ་ཚོགས་ཡོད་པ་བཅས་ཀྱིས་རྔམ་བརྗིད་དང་མཛེས་རྩལ་ལྡན་པ་
ཞིག་ཏུ་གྲུབ་ཅིང་། ལྷག་པར་སྐུ་དེ་རྣམས་ལ་ཁྱད་ཆོས་དམིགས་བསལ་
བ་ཞིབ་ཕྲ་ལྡན་པའི་དབང་གིས་མི་རྣམས་ཀྱིས་དེར་ནུབ་ཕྱོགས་མི་
རིགས་ཀྱི་ཁྱད་ཆོས་དང་རང་རྒྱལ་གནའ་བོའི་མཛེས་རྩལ་གྱི་ཉིང་བཅུད་
འདུས་ཡོད་ཅེས་གླེང་ངོ༌། ། །
གཞན་དབེ་བྱང་མའི་སྐབས་ཀྱི་སྐུ་ཁུང་བཅུ་གཉིས་ཙམ་ཡོད་
ཅིང་། ཕུག་པ་ཨང་བརྒྱ་དང་ཉེར་དྲུག་པའི་ནང་དུ་སྟོན་པ་དང་མཆོག་
ཟུང་གཙོ་འཁོར་གྱི་སྐུ་དང་འཇམ་དབྱངས་ཞི་ཁྲོ་ཀུན་ཏུ་བཟང་པོ་སྒྲོལ་
མ་བཅས་ཀྱི་སྣང་བརྙན་བཀོད་ལེགས་དང་ཞིབ་ཆ་ལྡན་པས་མི་རྣམས་
ཀྱི་ཡིད་དབང་འཕྲོག་པར་འགྱུར་བ་དག་བཞུགས། ཐང་རྒྱལ་རབས་
སྐབས་ཀྱི་བྲག་ཕུག་བསྡོམས་པས་བརྒྱ་དང་དྲུག་ཡོད་པར་བཤད་ལ།
ཆེ 15 s



གནས་མཆོག་བྱམས་པ་འབུམ་གླིང་གི་མཐོང་ཐོས།
དེ་རྣམས་ནི་འབུམ་གླིང་གི་སྣང་བརྙན་ཡོད་དོ་ཅོག་གི་ཡང་སྙིང་ལྟ་བུར་
གནས་ཤིང་། དེའི་ཁྱད་ཆོས་གཙོ་བོ་ནི་ལྷ་སྐུ་འདྲ་མིན་སྣ་ཚོགས་ལས་
སོ་སོའི་མཚན་ཉིད་དང་ངོ་བོ་མ་འཁྲུགས་པར་ཞི་ཁྲོ་གང་གི་རྣམ་འགྱུར་
ནི་གསལ་དུ་ཐོན་ཅིང་། བཟོ་བཀོད་ཀྱི་ཐད་ལ་ཞིབ་ཚགས་ལྡན་པ་
བཅས་ནི་སྒྱུ་རྩལ་ཀྱི་རང་བཞིན་དང་ནུས་པ་ཕུན་སུམ་ཚོགས་པ་ཞིག་
འཛོམས་པས། རང་རྒྱལ་མི་རིགས་མཛེས་རྩལ་གྱི་སྲོལ་རྒྱུན་དྲི་མ་མེད་
པ་ཡིན་ནོ། །
མིང་རྒྱལ་རབས་སྐབས་སུ་བཞེངས་པའི་བྲག་ཕུག་ལྔ་མཆིས་
ཤིང་། དེའི་སྐུ་བརྙན་དང་ལྷ་རྟེན་ཕལ་ཆེ་བ་གསང་སྔགས་ཐད་ཀྱི་ནང་
དོན་ལྡན་པ་དག་ཡིན། དེ་མིན་གཞན་རྒྱ་བོད་མི་ཉག་གསུམ་གྱི་ཡི་གེ་
ལས་བརྐོས་པའི་ཡིག་དྲུག་གི་གཟུངས་སོགས་ཀྱང་མཐོང་རྒྱུ་སྣང་ངོ་། །
མདོར་ན་གནས་རྙིང་འབུམ་གླིང་གི་སྣང་བརྙན་འདི་དག་ཐོག་མར་
བཞེངས་པ་ནས་བར་དུ་གྲུབ་པ་དང་མཐའ་མར་འཇིག་མུས་སུ་ཡོད་པ་
དེ་རྣམས་ཀྱང་། དུས་རབས་རིམ་བྱུང་གི་ནང་དུ་ཆོས་ལུགས་གྲུབ་
མཐའ་སྣ་ཚོགས་ཀྱིས་རང་རང་གི་དད་མོས་དང་སོ་སོའི་དགོས་དབང་
ལྟར་ཇེ་ལེགས་ཇེ་རྒྱས་སུ་བཏང་བ་མ་གཏོགས། དུས་རབས་གཅིག་
དང་ཡང་ན་མི་རབས་གཅིག་ལ་གྲུབ་པ་ཞིག་མ་ཡིན་པས། དེ་ནི་དུས་
ཡུན་རིང་བའི་སྤྱི་ཚོགས་ནང་དུ་མི་མང་པོའི་བློ་གྲོས་ཀྱི་རྩལ་དང་ཤེས་
༩ 159 a



སྐོམ་སེལ་བདུད་རྩིའི་ཆུ་རྒྱུན།
(༩)
རབ་ཀྱི་མཐུ་ལ་བརྟེན་ནས་ལེགས་པར་བཞེངས་ཏེ་གྲུབ་པ་ཞིག་གོ །
དེས་ན་དུས་སྐབས་མང་པོ་ཞིག་གི་རིང་ལ་བསྐྲུན་ནས་མངོན་
པར་གྲུབ་པའི་གནས་མཆོག་འདི་ཉིད་ད་ལྟ་ཚུལ་ཇི་ལྟ་བུ་ཞེ་ན། སྤྱིར་
དུས་ཡུན་ཧ་ཅང་རིང་བ་དང་གཞན་འབྱུང་བ་སྣ་ལྔ་དང་དུས་འཁྲུགས་
སོགས་ཀྱི་རྐྱེན་སྣ་ཚོགས་དང་རང་བྱུང་གི་གནོད་པ་བཅས་ཀྱི་དབང་
གིས། གནས་རྙིང་འདི་ཉིད་ཀྱང་འདུས་བྱས་ཀྱི་རྣམ་པར་སྤྲུལ་ཏེ་སྐུ་
བརྙན་མང་ཆེ་བ་ཆག་ཞིག་ཏུ་སོང་ན་ཡང་། སྤྱི་ལོ་ ༡༩༦༣པར་རྒྱལ་
སྲིད་སྤྱི་ཁྱབ་ཁང་གིས་རྒྱལ་ཡོངས་ཀྱི་རིག་རྫས་སྲུང་སྐྱོབ་སྡེ་ཁག་གནད་
ཆེ་བར་འཛིན་པའི་བཀའ་ཡིག་བསྒྲགས་རྗེས། ས་གནས་མི་དམངས་
སྲིད་གཞུང་ཁག་གིས་ཆེད་གཉེར་གྱིས་དོ་དམ་དང་ཞིག་གསོ་བྱས་པས།
མིག་སྔར་གནས་ཉིད་ཀྱི་དོ་དམ་ཁང་ནས་ངོ་སྤྲོད་བྱས་པའི་ཡི་གེ་ལྟར་
ན། གནས་འདིར་ད་ལྟ་བསྡོམས་པས་བྲག་ཕུག་ཆེ་ཆུང་ཆིག་བརྒྱ་གྱ་
གསུམ་དང་སྐུ་བརྙན་སྣ་ཚོགས་བརྒྱད་བརྒྱ་ལྷག་དང་ལྡེབས་རིས་སྤྱི་སྨིས་
གྲུ་བཞི་མ་དགུ་བརྒྱ་ལྷག་བཅས་བཞུགས་པར་བཤད། །
དེ་ལྟར་རང་རེའི་མེས་པོ་རྣམས་ཀྱིས་ཤེར་བརྩོན་གཉིས་སྤེལ་
གྱི་མཐུ་ལས་བསྐྲུན་པའི་གནས་ངོ་མཚར་ཅན་འདི་ནི་གནའ་སྔ་མོའི་ལོ་
0)ཤེར་བརྩོན་ནི་ཤེས་རབ་དང་བརྩོན་འགྲུས།
160



གནས་མཆོག་བྱམས་པ་འབུམ་གླིང་གི་མཐོང་ཐོས།
རྒྱུས་ཀྱི་དོན་སྙིང་དང་ཤེས་རིག་སྒྱུ་རྩལ་གྱི་རང་བཞིན་ལྡན་པར་མ་ཟད།
ཐུན་མོང་མ་ཡིན་པའི་ཡོན་ཏན་གྱི་ཁྱད་ཆོས་རབ་ཏུ་འཛོམས་པ་སྟེ་ཁ་
དོག་མངོན་པར་བཀྲ་བའི་ཆུ་སྐྱེས་ཇི་བཞིན་རེ་ཞིག་ཅུང་ཟད་རྙིངས་
པའི་ཚུལ་མཐོང་ནའང་། ཀྲུང་ཧྭ་མི་རིགས་ཀྱི་རིག་གནས་དང་སྤྱི་
ཚོགས་རིང་ལུགས་ཀྱི་སྒྱུ་རྩལ་པདྨའི་ཚལ་ནས། བདག་གཉེར་དང་དོ་
དམ་ཉི་མའི་ཟེར་བརྒྱ་སྤྲོས་ཚེ་འདི་ཉིད་ཀྱི་མཛེས་པ་སླར་ཡང་ངོམ་སྟེ་
འདབ་བརྒྱ་བཞད་པའི་གྲོགས་སུ་འགྱུར་བར་ངེས་སོ། །
(1)ཆུ་སྐྱེས་ནི་པདྨའི་མངོན་བརྗོད།
161a



སྐོམ་སེལ་བདུད་རྩིའི་ཆུ་རྒྱུན།
(༩)
འོད་དང་མུན་པའི་སྐྱོན་ཡོན།)
སྟོབས་རྒྱལ།
མཐའ་ཡས་འཇིག་རྟེན་སྲིད་པའི་ཁྱོན་འདི་ན་སྐྱེ་དངོས་ཕུན་
སུམ་ཚོགས་ཤིང་རིགས་མི་འདྲ་ལ། ཁ་དོག་དང་རོ་ནུས་གཅིག་མིན་གྱི་
ཡོན་ཏན་ཁྱད་དུ་མཚར་ཞིང་ལ་ལ་སྨིན་སར་ལ་ལ་སྐམ་པ་དང་། ལ་ལ་
ཕན་སར་ལ་ལ་གནོད་པ་ལྟར་འགའ་རེ་བྱ་ངན་ལ་འཇུག་པར་ཡིད་སྤྲོ་
ཞིང་ནན་གྱིས་འཇུག་པ་དང་། ལ་ལ་སྐྱེ་དངོས་མཐའ་དག་ལ་ཕན་བདེ་
བསྐྲུན་པར་ཤིན་ཏུ་དགའ་ཞིང་མོས་པ་དང་། བསམ་ཚུལ་སྤྱོད་ཚུལ་
དང་བླང་དོར་གྱི་ཆ་སོགས་ལ་ངོས་འཛིན་ཅི་རིགས་པར་སྣང་ལ་ཡང་
བསམ་གྱིས་མི་ཁྱབ་པའི་ལོངས་སྤྱོད་ཕུན་སུམ་ཚོགས་པའི་དགའ་སྐྱིད་
དང༌། བཟོད་གླགས་བྲལ་བའི་སྡུག་བསྔལ། རང་རིགས་ཀྱི་ཁྱད་ཆོས་
དང་ཕན་ཡོན་གྱི་འདོད་མོས་མཐའ་ཡས་པ་དང་། དེ་བཞིན་ཤ་ཚའི་
བརྩེ་སེམས་ཀྱིས་དམ་པོར་བཅིངས་པའི་ཞེན་ཆགས་དང་། ཁྲོ་གཉེར་
བསྡུས་པའི་སྒོ་ནས་རྒོལ་བར་བྱེད་པའི་སྡང་སེམས། བཟང་པོའི་ཕྱོགས་
(D༡༩༨ ༣ལོའི་《བོད་ཀྱི་རྩོམ་རིག་སྒྱུ་རྩལ་》དེབ་ལྔ་པ་ལས་བདམས།



འོད་དང་མུན་པའི་སྐྱོན་ཡོན།
རྣམས་དང་དུ་ལེན་ཞིང་གཞན་ལ་ཕན་བདེ་བསྐྲུན་པའི་རང་བཞིན།
ངན་པའི་དྲི་འཐུལ་ཞིང་རང་གཞན་གཉིས་ཀ་བསྲེག་པའི་འཁྲི་ཤིང་སྐམ་
པོ་སོགས་དོར་བྱའི་རྣམ་རྟོག་འབྱམས་ཀླས་པའི་གནད་སྣ་ཚོགས་པ་
འདི་རྣམས་ནི་འོད་སྣང་དང་མུན་པ་གཉིས་ཀྱིས་འབྱིན་པར་བྱེད་དོ། །
ཉི་མ་དང་། ཟླ་བ། སྐར་མ་དང་གློག མར་མེ་ལ་སོགས་པ་
སྣང་བའི་རིས་སུ་གཏོགས་པ་རྣམས་ཀྱིས་རང་རང་གི་ནུས་པ་དང་
འཚམ་པར་མུན་པ་སེལ་བའི་བྱ་དངོས་རྣམ་པར་དག་པ་གང་ལ་གང་
འོས་ཀྱི་ཕན་བདེ་བསྐྲུན་ཅིང་ལོངས་སྤྱོད་ཕུན་སུམ་ཚོགས་པ་སྦྱིན་པར་
བྱེད། མུན་པ་ནི་དེ་ལས་ལྡོག་སྟེ་གནོད་རྔམས་༧ ཤིན་ཏུ་ཆེ་ཞིང་མིག་ལ་
སྒྲིབ་གཡོག་བརྒྱ་སྟོང་གིས་བཀབ་པ་བཞིན་དུ་བལྟ་བྱ་ཅི་ཡང་མི་མཐོང་
བར་བྱ་ལ་ཕྱིན་ཅི་ལོག་པ་དང་། ལམ་འཛོལ་བ། ངན་ངོན་གྱི་འདམ་
རྫོབ་ཏུ་བྱིངས་ཏེ་གཞན་བདེ་ལ་གནོད་པའི་ལོག་ལམ་བསམ་གྱིས་མི་
ཁྱབ་པར་སྦྱོར་བ་དང་། ཡང་དག་པའི་བྱ་བ་རྣམས་ལ་ནི་སོག་ལེ་དང་སྟ་
རེ་བཞིན་དུ་གཞོག་པ་དང་གཏུབ་པར་བྱེད་ལ། ཡིད་འོང་ཕུན་སུམ་
ཚོགས་པའི་ལོངས་སྤྱོད་དཔལ་དུ་རྒྱས་པ་རྣམས་ཀྱང་སྐད་ཅིག་ཉིད་ལ་
(1འབྱམས་ཀླས་པ་ནི་མཐའ་ཡས་པ་སྟེ་འདིར་ཧ་ཅང་མང་བའི་དོན།
(2རྔམས་ནི་མཐོ་ཚད་དང་མཐུག་ཚད་ཀྱི་དོན། །
163a



སྐོམ་སེལ་བདུད་རྩིའི་ཆུ་རྒྱུན།
(༩)
མི་སྡུག་པས་ཁེབས་པར་བྱས་ཏེ་དཔག་པར་དཀའ་བའི་འབྲས་བུ་རྣམས་
ལ་འགོད་པར་བྱེད། །
རྨོངས་པ་ནི་མུན་པ་དང་འདྲ་སྟེ་མུན་པས་སྔར་ཇི་ལྟར་བཤད་
པའི་གཟུགས་ལ་བསྒྲིབས་པའི་ཉེས་དམིགས་བསམ་གྱིས་མི་ཁྱབ་པར་
བསྐྱེད་པ་ལྟར་སྐྱོན་ཆ་ཐམས་ཅད་ཀྱི་རྩ་བ་ཡིང་མུན་པས་བྱེད་དོ། །དེ་
ཡང་སྣག་ཚའི་ཐིགས་པ་ཕྲ་མོ་ཡིས་གོས་དཀར་པོ་རིན་ཐང་བྲལ་བ་དེ་
ནོགས་པར་བྱེད་པ་ལྟར། མུན་པས་མི་གཞན་ལ་སྐྱོན་གྱི་ཁྲག་ཆར་
འབེབས་པ་དང་རང་ལ་ཤོག་བུའི་རྒྱལ་མཚན་སྒྲིག་ཅིང་ཆེ་བར་རློམ་སྟེ།
དམངས་ལ་ཕན་བདེ་བསྐྲུན་པའི་ཚུལ་མཐུན་གྱི་བྱ་བར་སྐྱུག་བྲོ་ཞིང་མི་
འཇུག་པ་དང་། བྱ་ངན་སྤྱོད་ངན་གྱི་ལས་ལ་ནན་གྱིས་འཇུག་པར་མ་
ཟད། བདེན་རྫུན་གྱི་དོན་ལ་བརྟག་དཔྱད་གྱི་སྲང་ལ་འདེགས་པ་དང་།
བརྡར་ཤ་མི་གཅོད་པར་ཨུ་ཚུགས་འོས་མེད་ཀྱིས་ཨམ་གཙིགས་སྡོམ་
ཞིང་། གནམ་ལྕགས་རྡོ་རྗེའི་རི་ལ་ཁུ་ཚུར་རྡེག་པ་དང་། རི་དྭགས་ཀྱི་
རྔ་མ་བསྟན་ཏེ་ཁྲེལ་འདས་བོང་བུའི་ཤ་དག་འཚོང་བ། རྣམ་ཀུན་སེན་
མོའི་ཐོག་ནས་འབྲོང་གཡག་གསོད་པའི་རྨོངས་འཆལ་མགོ་སྟོང་གི་ཧར་
གཏམ་རེ་ཐམ་ཐོམ་དུ་བརྗོད་པ་ལ་ཡིད་སྤྲོ་འཕེལ་བ། གཏིང་ཟབ་རིག་
པའི་གནས་ལ་ནི་བརྩོན་པ་མི་གཏོང་བར་འགྱིང་འགྱིང་སྒྲོབ་ཉམས་སྟོན་
རྒྱུར་རབ་ཏུ་དགའ་ཞིང་། ཐ་ན་རིག་པའི་གནས་ཀྱི་དྲི་མའང་མ་གོས་



པར་མཐོང་མདོག་ཤེས་མདོག་གི་ཚུལ་ཁོ་ནས་ནམ་མཁར་མི་ཤོང་བའི་
ཉེས་དམིགས་བསྒྲུབས་ཏེ་སྤྲུལ་པས་རྒྱ་མཚོའི་མཐའ་གཞལ་ཁུལ་བྱེད་པ།
ཅོལ་ཆུང་གི་ཁ་ཤགས་དང་རང་བསྟོད་ཚིག་རྒྱན་དུ་རློམ་སྟེ་ཁྱི་ལུད་མི་
ཟད་པའི་ཕུང་པོར་སྤུངས་ལ། རང་ཆེ་རང་མཐོང་གི་དུག་ཆུ་འཁོལ་
ཞིང་དམངས་ཕན་གྱི་བདེ་སྡུག་གང་ལ་ཡང་བསམ་གཞིག་གཏན་ནས་
མེད་པར་རང་ཉིད་ཁོ་ན་འབྱོར་བས་རྒྱས་པ་ལ་དགའ་ཞིང་། གཞན་གྱི་
ལས་དོན་མཐའ་དག་རྡོག་པས་གནོན་པའི་སྦྱོར་ངན་བྱེད་གང་ཐུབ་
དང༌། ཁ་ནས་སྦྲང་རྩིའི་ཆར་འབེབས་བཞིན་དུ་དོན་ལ་འཁྱོག་སྤྱོད་
ཚེར་མའི་མཚོན་དཀྲིགས་ཏེ། ཁྲེལ་དང་ངོ་ཚ་སྤངས་ཤིང་མཐོ་ལ་གུས་
ཞབས་མི་ལྡན་པ་དང་། དམའ་ལ་བརྩེ་བ་མེད་པ། མཉམ་ལ་འགྲོགས་
ཤེས་མེད་པར་གཞན་རྣམས་འབིགས་ཐབས་བྱེད་པ། ཀུན་གསལ་ལམ་
གྱི་དཀྱིལ་འཁོར་ནས་ཉི་ཟླ་བཞག་སྟེ་སྲིན་འབུ་མེ་འཁྱེར་གྱིས་རང་འོད་
ངོམ་ངོམ་དང་
། ཁ་གཏམ་འབྲུག་སྒྲ་ལྡིར་ལྡིར། མཇུག་མ་གནམ་ལ་
ཀེར་ཀེར་བྱས་ཏེ་དུས་དང་རྣམ་པ་ཀུན་ཏུ་རྫུན་གཡོ་འབའ་ཞིག་གིས་
དོན་གཉེར་ཏེ། གཡོ་ཁྲམ་གསོབ་གསོབ་མེ་དོང་ཐལ་བས་གཡོགས་པ་
ལྟ་བུས་གཞན་བསླུ་བ་སོགས་ཀྱི་ངན་པའི་གཏེར་དུ་རྫོགས་པ། ངོ་ཚའི་
གོས་དང་བྲལ་ཞིང་གཅེར་བུར་རྒྱུ་བའི་རྣམ་ཐར་ལ་རྒྱན་གྱི་དྭངས་མར་
རློམ་པ། འགན་བབ་ཀྱི་ལས་དོན་བཅོལ་བ་རྣམས་བོར་ཏེ་ཚུལ་མིན་ཐ་
༩ 165



སྐོམ་སེལ་བདུད་རྩིའི་ཆུ་རྒྱུན། (༢)
ཤལ་གྱི་ལས་རྣམས་འབད་པས་སྒྲུབ་པ། རང་དོན་ངན་པ་ཕུགས་སུ་
བཅུག་སྟེ་གཞན་དོན་ལ་སྨིན་མ་ཟིང་ཟིང་བྱེད་ལ། དོན་ཆེན་རྣམས་
དོར་ནས་དོན་ཆུང་རྣམས་འཐུ་བ། ཟ་རྒྱུ་མཐོང་ན་ཁྱི་ལྟར་རྒྱུགས་པ་
དང་ལས་རྒྱུ་མཐོང་ན་ཝ་བཞིན་གཡོལ་བ། མཐོ་སར་འཕགས་ཀྱང༌
ཕན་ཡོད་ཀྱི་ལས་ཀ་ལ་ནི་ལག་རྩལ་ཆུང་ཞིང་ནུས་པ་དབུལ་བ་སྟེ་འཇིམ་
བཟོའི་སེང་གེ་ལྟ་བུ་དང་། བསམ་པའི་ལས་ལ་བློ་རྩལ་ཆུང་བ་སྟེ་ལྷ་ཁང་
གི་ལྡེབས་རིས་དང་འདྲ་ལ། གང་ཡང་མི་སློབ་ཅིང་ཅི་ཡང་མི་ཤེས་པར་
འོ་ཟོབ་བྲག་ཅའི་ཅོད་པན་སྤུར་བ་དང་དཔེ་མེད་ཀྱི་མཆོད་རྟེན་བཞེངས་
ཏེ་ལུང་མེད་ཀྱི་རབ་གནས་བྱེད་པ། ཉིན་མཚན་ཀུན་ཏུ་ལྟོགས་སྣང་
བཀྲེས་སྣང་གི་མེ་འབར་ཞིང་བརྣབ་སེམས་ཚེར་མས་གཞན་རྒྱུ་ལེན་
འདོད་ཀྱི་དུ་བ་ཁོ་ན་ཐུལ་ཏེ་མ་ཡིན་ཡིན་ཁུལ་དང། སྤྲེལ་ལད་བྱེད་པ།།
ཆུང་ཆུང་ཕར་སྤྲད་ནས་ཆེན་པོ་ཚུར་ཡོང་ཐབས་བྱེད་པ། སྐྱེ་བོ་དམ་
པས་ལམ་བཟང་བསྟན་ཚེ་དེ་ལ་གཡང་ལྟར་འཇིགས་པའི་ཚོར་སྣང་སྐྱེས་
ཏེ་གང་ཐུབ་ཀྱིས་གཡོལ་འགྲོ་བ་དང་། འཁྱོག་པོའི་ཚིག་གིས་དུག་
རླངས་འཐུལ་བ་དག་ནི་རིན་བྲལ་གྱི་གདམས་ངག་བཞིན་དུ་ཡིད་ལ་
བཅངས་ཤིང་དང་དུ་ལེན་པ། “ སངས་རྒྱས་རང་མགོ་མི་ཐོན་པར་
གཤིན་པོའི་རྣམ་ཤེས་ཡར་འདྲེན་” ཞེས་པའི་དཔེ་བཞིན་རང་གིས་མ་
ཤེས་པར་གཞན་ལ་མཛུབ་ཁྲིད་དང་དམག་རྩལ་མི་ཤེས་པར་དམག་



འོད་དང་མུན་པའི་སྐྱོན་ཡོན།
དཔོན་བྱེད་འདོད་པ། འབྱོར་པ་ལྡན་པའི་དྲུང་ན་ཁུམ་ཁུམ་དུ་འགྲོ་བ་
དང་ཉམས་ཉེས་རྒུད་པའི་དུས་སུ་ཐག་རིང་ནས་མཛུབ་མོ་ཀེར་ཀེར་
གྱིས་འཕྱ་བ། ཀུན་ལ་དོགས་པ་བྱེད་པོ་རྣམས་ནི་གྲུང་པོར་བརྩི་བ་དང་
དམངས་ལ་ཕན་པ་བསྐྲུན་ཕྱིར་རྒྱུ་དངོས་ཀྱི་ཞེན་པ་དོར་ཅིང་རྩེ་གཅིག་
ཏུ་ཤེས་ཡོན་ལ་བརྩོན་ཞིབ་བྱེད་མཁན་རྣམས་ནི་ངན་ལྟས་སུ་བརྩི་བ།
མི་རྣམས་ཕྲད་མ་ཐག་ནས་འཛུམ་གྱི་ཟེར་མ་འབེབས་པ་དང་ཞག་
གསུམ་ཙམ་ཡང་མི་འཁྱོངས་པར་འགྱུར་ལྡོག་བྱས་ཏེ་ཁ་དན་ཚིག་ལ་མི་
གནས་པར་རང་གཤིས་འཕེལ་འགྲིབ་མང་ལ་བྱ་དངོས་གང་ལ་ཡང་འདོ་
མེད་ས་རྡོ་དང་འདྲ་ཞིང་ཕུགས་བསམ་སོགས་ཀྱི་དྲི་ཡང་མ་མཆིས་ལ།
གལ་སྲིད་རྒྱུ་དངོས་ཀྱི་འདོད་པ་ཁེངས་པ་ཞིག་བྱུང་ན་རང་ཉིད་སྐྱེད་
པའི་ཕ་མ་ཡང་བློས་གཏོང་བ་སོགས་ཕན་བདེའི་བྲག་རི་གསིལ་བའི་1)
ཐོག་མདའ་དང་། མཐོང་ཚད་བདེན་པར་འཛིན་པའི་ལྕགས་ཀྱུ་དང་།
ཤེས་པ་ཏིལ་གྱི་ཆ་ཤས་ལྟ་བུ་དང་། ཁ་ཕོ་འབྲུག་གི་སྒྲར་ཡང་རྒོལ་སྙམ་
པའི་ངན་གཡོའི་འཁྲི་ཤིང་ནི་མུན་པ་ཡིན་པས་གནས་ལུགས་རྟོགས་
པའི་ཤེས་རབ་ཀྱི་རལ་གྲིས་རྨོངས་མུན་ཀློང་གི་དུག་ཤིང་དེ་མ་བཅད་ན་
བསམ་བཟང་ཚུལ་སྤྱོད་ཀྱི་བྱ་བ་འབྱུང་བ་ནི་ཤིན་ཏུ་དཀའོ། །
]གསེལ་བ་ནི་གཏོར་བའི་དོན།
༩ 1672



སྐོམ་སེལ་བདུད་རྩིའི་ཆུ་རྒྱུན། (༩)
དེས་ན་འོད་སྣང་གིས་གཟི་བྱིན་རབ་ཏུ་འབར་ནས་རང་ནུས་
ཡོད་ཚད་ཕྱི་རུ་འདོན་ཞིང་མུན་པའི་ཕྱོགས་རེ་བ་ཙམ་ལ་ཡང་འཕྲོ་བར་
བྱས་ཏེ་མེས་རྒྱལ་གྱི་སྙན་གྲགས་དང་རྒྱལ་ཁབ་ཀྱི་མཐའ་མཚམས་སྲུང་
སྐྱོབ་བྱེད་པ་དང་། མི་དམངས་ལ་ཕན་བདེ་བསྐྲུན་པ། མེས་པོའི་སྲོལ་
རྒྱུན་དར་སྤེལ་གཏོང་བ་བཅས་ཀྱིས་རང་གི་ཆེས་བླ་ན་མ་མཆིས་པའི་
ཕུགས་བསམ་གྱི་ཕྱོགས་སུ་མགྱོགས་འགྲོས་བྱས་ནས་ཡངས་པའི་ཐང་
ཆེན་མྱུར་དུ་གཅོད་པར་བྱས་ཏེ། རང་ཉིད་ཀྱི་ཡིད་འོང་གི་མ་ཡུམ་འདི་
བཞིན་འཇིག་རྟེན་སྲིད་པའི་ཁྱོན་དུ་གཞན་གྱི་སྟོབས་འབྱོར་མངའ་ཐང་
ལ་སྨོན་མི་དགོས་པར་ཆེས་མཚར་དུ་དངར་ཞིང་ཉམས་དང་ལྡན་པའི་
རྒྱལ་ཁབ་རླབས་ཆེན་ཞིག་ཏུ་འགྱུར་ཕྱིར་དེང་རབས་ཅན་བཞིའི་ཆེད་དུ་
ལེགས་སྐྱེས་འབུལ་བཞིན་ཡོད། །
ཡིད་ཆད་ལེ་ལོའི་ཞེན་པ་དོར་བ་ལ་གཉེན་པོའི་དབང་དུ་གྱུར་
པའི་རྡོ་རྗེའི་རང་བཞིན་ནི་འོད་སྣང་དང་། ཕྲག་དོག་གི་བྲེལ་རླུང་
འཚུབ་པའི་རང་གཤིས་ལ་ཕྱོགས་ལྷུང་ཉེ་རིང་མེད་པའི་ཡོལ་བ་ནི་འོད་
སྣང་། རང་འདོད་ཞེན་པའི་ལམ་འཕྲང་བསལ་ཞིང་དམངས་ལ་ཞབས་
འདེགས་དཔྱིས་ཕྱིན་པར་ཞུ་བའི་ལྷག་བསམ་རྣམ་པར་དག་པ་ནི་འོད་
]གཉེན་པོ་ནི་མགོ་གནོན་བྱེད་དམ་འདུལ་བྱེད།
༩168 a



འོད་དང་མུན་པའི་སྐྱོན་ཡོན།
སྣང་། མདུན་སྐྱོད་ཀྱི་ཁ་ཕྱོགས་སྟོན་པའི་སྒྲོན་མེ་ནི་འོད་སྣང་། ང་
རྒྱལ་བྲག་རི་མཐོན་པོའི་མགོ་བོ་གནོན་ཞིང་བག་ཡོད་ཚུལ་དུ་གནས་
པའི་འཁར་བ་ནི་འོད་སྣང། རྣམ་པར་གཡེལ་1ཞིང་རང་ཚུགས་སུ་མི་
གནས་པར་གང་སར་འཁྱམས་པའི་དགྲ་བོའི་གདོང་ལེན་ལ་དྲན་ཤེས་
རྣོ་ངར་རྫོགས་པའི་རལ་གྲི་ནི་འོད་སྣང་། བཅུ་ཕྲག་རིག་པའི་མཚོ་རྫིང་
ལ་ཞུགས་པའི་གྲུ་གཟིངས་ནི་འོད་ཀྱི་སྣང་བ་འདི་ཡིན་ལ། རྨོངས་རྟུལ་
དགྲ་སྡེ་འཇོམས་པའི་དཔུང་གྲོགས་ཀྱང་འོད་ཀྱི་སྣང་བ་འདི་ཡིན་ནོ། །
དེས་ན་ཤེས་རབ་དང་འོད་སྣང་འདྲ་སྟེ་སྣང་བས་གཟུགས་ཅན་
ཐམས་ཅད་གསལ་བར་བྱེད་པ་ལྟར་ཤེས་རབ་ཀྱིས་འཇིག་རྟེན་བླང་
དོར་གྱི་ ཕྱོགས་རྣམས་ ཤན་འབྱེད་ ཅིང་། བདེ་ སྐྱིད་ལེགས་ཚོགས་
ཐམས་ཅད་ཀྱི་རྩ་བ་ནི་འོད་སྣང་དང་ཤེས་རབ་ཡིན་ཏེ། རྒྱལ་ཁབ་ཀྱི་
སྟོབས་འབྱོར་མངའ་ཐང་དང་དམག་དོན་གྱི་སྟོབས་ཤུགས། ཅ་ལག་
བཟང་ངན་དང་ཐོན་དངོས་མང་ཉུང་། ཚོང་ཟོང་གི་འཕེལ་འགྲིབ།
ལོ་ཏོག་གི་འབབ་ཡོང་ཚུན་ཆད་ཀྱང་ཡང་དག་པའི་ལམ་ཕྱོགས་དང་
ཤེས་རབ་ཀྱི་རླབས་ཆེ་ཆུང་ལ་རག་ལས་པར་བརྟེན། འོད་སྣང་གིས་མི་
རྣམས་ཀྱི་སྙིང་སྟོབས་འཕེལ་བར་བྱེད་པ་དང་། སྤྱི་ཚོགས་ལ་ཕན་བདེ་
(1)གཡེལ་ནི་གཡེང་གི་དོན་ཏེ་སེམས་གཞན་ལ་གཡེལ་བ་ལྟ་བུ།
༩ 169 a



སྐོམ་སེལ་བདུད་རྩིའི་ཆུ་རྒྱུན། (༩)
བསྐྲུན་པའི་འོས་འགན་གང་དང་གང་ཡང་ལྷག་བསམ་རྣམ་དག་གིས་
དང་དུ་ལེན་ཞིང་། མེས་རྒྱལ་གྱི་དགོས་མཁོར་གཞིགས་ཏེ་ཁོར་ཡུག་
མཛེས་ཤིང་རྒྱས་པར་བྱེད་པའི་བཟོ་པ་བཟང་པོ་ཞིག་དང་། ལག་ཏུ་མེ་
མདའ་དམ་པོར་བཟུང་ནས་མེས་རྒྱལ་གྱི་མཐའ་མཚམས་སྲུང་སྐྱོབ་བྱེད་
པའི་འཐབ་འཛིང་པ་རྣམ་དག་ཅིག ཤེས་ལྡན་མི་སྣ་གསོ་སྐྱོང་བྱེད་པའི་
དགེ་རྒན་དམ་པ་ཞིག ལོ་ཏོག་ལེགས་པར་བསྡུ་བའི་ཞིང་པ་ཡག་པོ་
ཞིག་སོགས་སྤྱི་ཚོགས་ལ་ཕན་ཡོད་ཀྱི་བྱ་བ་ཞིག་ཡིན་ཕྱིན་མཐོ་དམན་
དང་ཆ་རྐྱེན་བཟང་ངན་གྱི་དབྱེ་བ་མི་འབྱེད་པར་སྤྲོ་བས་རང་ནུས་ཅི་
ཡོད་འདོན་པར་བྱེད། སྟོབས་ཆེ་བའི་དུད་འགྲོ་བརྒྱ་སྟོང་ལོན་པ་ཡང་
བློ་གྲོས་ལྡན་པའི་བྱིས་པ་ཆུང་ངུ་གཅིག་གིས་འདོད་རྒུར་སྤྱོད་ཅིང་
བཀོལ་བར་བྱེད་པ་ནི་ཤེས་རབ་ཀྱི་མཐུ་ལས་བྱུང་། ཤེས་རབ་ལ་བརྩོན་
འགྲུས་བྱེད་རྒྱུ་དེ་ཡང་གཟི་བརྗིད་བླ་ན་མ་མཆིས་པའི་རྒྱུན་གྱི་མཆོག་ཏུ་
འཆང་བར་མཛད་དེ། རང་སོའི་འགན་བབ་ཀྱི་ལས་དོན་སྒྲུབ་པ་ལ་
ཆེས་མཁོ་བའི་རིག་པ་རྣམས་བྱང་ཆུབ་པ་ཞིག་ཡོང་བར་ཆང་འཐུང་བྲོ་
གར་གྱི་སྤྲོ་བར་མགོ་བོ་མི་རྨོངས་པ་དང་། ཉིན་ཕུལ་ཟླ་ཕུལ་བྱེད་པའི་ལེ་
ལོ་བསྒྱུར་ཏེ་དུས་ཚོད་ནི་དམག་དོན་ནས་བརྗོད་ན་རྒྱལ་ཁ་དང་། ཞིང་
པ་ནས་བཤད་ན་འབྲུ་རིགས། གསོ་རིག་ནས་བཤད་ན་བླ་སྲོག བཟོ་
པ་ནས་བཤད་ན་རྒྱུ་དངོས། སློབ་གསོ་ནས་བཤད་ན་ཤེས་ཡོན་བཅས་
170 a



འོད་དང་མུན་པའི་སྐྱོན་ཡོན།
ཡིན་པར་བརྩིས་ཏེ། དུས་ཚོད་སྐར་ཆ་ཙམ་ཡང་དམ་འཛིན་བྱས་ནས་
དེང་རབས་ཅན་བཞིའི་ཆེད་དུ་ལེགས་སྐྱེས་འབུལ་ཕྱིར་ལས་དོན་དང་དུ་
ལེན་པའི་འཇོན་ཐང་ཁོང་དུ་ཆུད་པར་བྱའོ། ། །
དེས་ན་ཤེས་རབ་ཀྱིས་མུན་པའི་ཕྱོགས་ཕྲ་རབ་ཙམ་ཡང་སེལ་
བར་བྱས་ཏེ་སྙན་ཞིང་འཇེབས་ལ་དཔའ་ཉམས་ལྡན་པའི་གླུ་དབྱངས་
ལེན་བཞིན་པར་དུས་གང་དུ་ཡང་ལས་དོན་གྱི་ལམ་ཆེན་ཕྱོགས་སུ་
དཔའ་ངར་ཆེན་པོས་མདུན་དུ་སྐྱོད་བཞིན་ཡོད། །
དེས་ན་ཤེས་རབ་ནི་མི་འགྱུར་བའི་སྲོག་གི་ཀ་བ་ཡིན་པར་བརྟེན་
འཆད་པའི་དུས་སུ་བློ་ཡི་རྦ་རླབས་དགུང་དུ་འཕྱུར་ཐུབ་པ་དང་། རྩོམ་
པའི་དུས་ན་བདུད་རྩིའི་གྲུ་ཆར་འཇོ་བའི་སྤྲིན་ལྟ་བུ། བླུན་རྨོངས་ཡིད་
དབང་འགུགས་པའི་གཉེན་པོ། ལོངས་སྤྱོད་སྒྲུབ་ཅིང་ཕན་བདེ་སྤེལ་བ།
དགྲ་འདུལ་གཉེན་སྐྱོང་བྱེད་པ། མཐོན་པོར་འཕགས་ཀྱང་དམན་པའི་
ས་འཛིན་པ་བཅས་ཀྱི་འོད་སྣང་འདི་ལ་སྐྱེ་བོ་ཀུན་གྱིས་བསྔགས་པའི་སྒྲ་
དབྱངས་འཇིག་རྟེན་སྲིད་པའི་ཕྱོགས་བཅུར་བཀོད་པར་བྱས་སོ། །
འདི་ན་འཆར་སྣང་སེམས་ཀྱི་མེ་ལོང་དུ་འཕོས་པ་རྣམས་ལྷུག་
པོར་བརྗོད་པའི་ཉག་ཕྲན་འདི་ནི་ཟོལ་མེད་འཁྱོག་པོའི་གཞུ་ལ་ལེགས་
པར་སྦྱར་ཏེ་འོད་དང་མུན་པའི་སྐྱོན་ཡོན་གྱི་ཤན་འབྱེད་པའི་འབེན་ལ་
གཏད་དེ་འཕངས་པར་ཐལ་ལོ། །
171



སྐོམ་སེལ་བདུད་རྩིའི་ཆུ་རྒྱུན།
(༩)
སངས་རྒྱས་ཆོས་ལུགས་དང་སྐྱེ་ཁམས་ཁོར་ཡུག
མགར་ཉག་ཕྲན།
སྤྱིར་སངས་རྒྱས་ཆོས་ལུགས་ནི་གཞུང་ལུགས་ཀྱི་ཆ་ནས་བཤད་
ན་རྒྱ་ཆེ་ཞིང་གཏིང་ཟབ་ལ། འཇིག་རྟེན་དང་འཇིག་རྟེན་ལས་འདས་
པའི་ཤེས་བྱ་ཡོད་དོ་ཅོག་ལ་འགྲེལ་བཤད་བྱེད་པའི་གཞུང་ལུགས་ཤིག་
རེད། འདིས་འཇིག་རྟེན་དང་འཇིག་རྟེན་ལས་འདས་པའི་བྱ་དངོས་
ཡོད་ཚད་ཀྱི་སྐྱེ་འཕེལ་དང་གནས་འཇིག་སོགས་ཕྱོགས་གང་ ཐད་ལ་
འགྲེལ་བཤད་ཆ་ཚང་བ་བྱས་ཤིང་། འགྲོ་བ་མིའི་རིགས་མ་ཟད་སྲོག་
ལྡན་ཐམས་ཅད་ཀྱི་བདེ་སྡུག་གི་འབྱུང་རྐྱེན་ནི་ལས་དང་རྒྱུ་འབྲས་ཞེས་
པའི་རིགས་པའི་གཞུང་ལུགས་དང་སྦྱར་ནས་དངོས་ཡོད་གནས་ཚུལ་
དང་མཐུན་པར་ངོ་སྤྲོད་མཛད་ཅིང་། སྡུག་བསྔལ་ཡོད་ཚད་ཀྱི་འབྱུང་
རྐྱེན་ནི་ཐོག་མའི་མ་རིག་པ་ཡིན་པར་གཏན་ཕབ་མཛད་ཡོད། དེར་མ་
ཟད་སྲོག་ལྡན་ནམ་ནང་བཅུད་ཀྱི་སེམས་ཅན་དང་རང་བྱུང་ཁམས་
སམ་ཕྱི་སྣོད་ཀྱི་འཇིག་རྟེན་གཉིས་ཕན་ཚུན་གནོད་པ་མེད་པར་མཉམ་
གནས་མཐུན་སྦྱོར་བྱེད་པའི་ཐབས་ལམ་མང་པོ་གསུངས་ཡོད། །
སངས་རྒྱས་ཆོས་ལུགས་ཀྱི་གཞི་རྩའི་བསམ་བློའི་ཆ་ནས་བཤད་
e 172



སངས་རྒྱས་ཆོས་ལུགས་དང་སྐྱེ་ཁམས་ཁོར་ཡུག།
ན། ལྟ་བ་རྟེན་འབྱུང་དང་སྤྱོད་པ་འཚེ་བ་མེད་པ་ཡིན། དེ་གཉིས་ནི་
མིའི་རིགས་དང་རང་བྱུང་ཁམས་གཉིས་མཐུན་སྦྱོར་བྱེད་པའི་ཐབས་
ལམ་རྨད་དུ་བྱུང་བ་ཞིག་ཡིན་པར་མ་ཟད། སྐྱེ་ཁམས་ཁོར་ཡུག་སྲུང་
སྐྱོབ་བྱེད་པའི་འདུ་ཤེས་ཀྱི་ཁྲོད་དུ་མེད་མི་རུང་བའི་བསམ་བློ་གལ་ཆེན་
ཞིག་ཀྱང་ཡིན།
དང་པོ་ལྟ་བ་རྟེན་འབྱུང་ལ་མཚོན་ན། རྟེན་འབྱུང་དེ་ལ་འདུས་
བྱས་ཀྱི་རྟེན་འབྱུང་དང་འདུས་མ་བྱས་ཀྱི་རྟེན་འབྱུང་གཉིས་ཡོད་ལ།
སོ་སོར་གཏིང་ཟབ་ལ་རྒྱ་ཆེ་བའི་འགྲེལ་ཚུལ་མང་པོ་ཡོད་མོད། འདིར་
འདུས་བྱས་རྟེན་འབྱུང་གཙོ་བོར་བྱས་ཏེ་ཅུང་ཟད་བཤད་ན། སངས་
རྒྱས་ཆོས་ལུགས་ལས་ཕྱི་སྣོད་ཀྱི་འཇིག་རྟེན་དང་ནང་བཅུད་ཀྱི་སེམས་
ཅན་ཡོད་ཚད་རང་རང་གི་ཐུན་མོང་དང་ཐུན་མོང་མ་ཡིན་པའི་རྒྱུ་དང་
རྐྱེན་ལ་བརྟེན་ནས་འབྱུང་ཞིང་། རང་རང་གི་ངོ་བོའི་ཆ་ནས་བཤད་
ནའང་། བཟང་ངན་ཡག་བཙོག་ཆེ་ཆུང་ཐམས་ཅད་རྒྱུ་རྐྱེན་ལ་བརྟེན་
ནས་བྱུང་ཞིང་རྒྱུ་དང་རྐྱེན་གྱིས་འདུ་མ་བྱས་པའི་འདུས་བྱས་ཀྱི་ཆོས་
རྡུལ་ཙམ་ཡང་མེད་པར་གསལ་བྱེད་མཛད། འདི་ལས་ང་ཚོས་ཅི་ཞིག་
ཤེས་ཐུབ་ཅེ་ན། ཕྱི་སྣོད་ཀྱི་འཇིག་རྟེན་དང་ནང་བཅུད་ཀྱི་སེམས་ཅན་
གཉིས་ཕན་ཚུན་ལྟོས་གྲུབ་བམ་རྟེན་ཅིང་འབྲེལ་བར་འབྱུང་བའི་རང་
བཞིན་ཅན་དུ་ཤེས་ཐུབ་ལ། དེ་ལྟར་བྱས་ན་རང་བྱུང་ཁམས་ནི་མི་ཁོ་



སྐོམ་སེལ་བདུད་རྩིའི་ཆུ་རྒྱུན།
(༩)
ནས་འདུལ་སྦྱོང་བྱེད་དགོས་པར་འདོད་པའི་བསམ་བློ་ངན་པ་རྒྱ་ཡན་
དུ་བཏང་སྟེ་རང་བྱུང་ཁམས་ཆེན་པོའི་བདེ་ཐང་ལ་གནོད་སྐྱོན་ཇི་ལྟར་
ཚབས་ཚེ་ན། དེ་ལ་བརྟེན་པའི་འགྲོ་བ་མིའི་རིགས་ཀྱིས་མཚོན་པའི་
སྲོག་ལྡན་ཡོད་དོ་ཅོག་གི་མགོ་ཐོག་ཏུ་གོད་ཆག་བློ་ཡུལ་ལས་འདས་པ་
ཞིག་དང་། སྡུག་བསྔལ་ཚད་མེད་པ་ཞིག་ འབྱུང་ བར་ སངས་ རྒྱས་
བཅོམ་ལྡན་ འདས་ ཀྱིས་ ལོ་ ངོ་ ཉིས་སྟོང་ གི་ཡར་སྔོན་ནས་ གསལ་
བསྒྲགས་བྱས་ཡོད།
དེ་ལྟར་སྣོད་བཅུད་གཉིས་ཀྱི་བར་དུ་རྟེན་འབྲེལ་གྱི་གནད་ཤིན་
ཏུ་དམ་པོ་ཡོད་པས་རང་བྱུང་ཁོར་ཡུག་ལ་རང་དགར་གཏོར་བརླག་
དང་གནོད་པ་བྱས་ན། སྣོད་བཅུད་ཕན་ཚུན་བར་གྱི་རྟེན་འབྲེལ་ལ་
གཏོར་བརླག་བྱས་པ་ཡིན་པས་གནམ་གཤིས་འགྱུར་ལྡོག་སོགས་རང་
བྱུང་ཁམས་ཀྱི་གནོད་འཚེ་སྣ་ཚོགས་འབྱུང་བ་ནན་གྱིས་གསུངས་ཡོད།
སྣོད་བཅུད་གང་ཡིན་ཡང་ཕན་ཚུན་རྟེན་དང་བརྟེན་པའི་འབྲེལ་བའམ་
འབྱུང་བཞིའི་འདུ་འཕྲོད་ལ་རག་ལས་པར་སངས་རྒྱས་ཆོས་ལུགས་དང་
དེང་གི་ཚན་རིག་གཉིས་ཀྱི་བཤད་ཚུལ་གཅིག་མཚུངས་རེད། དཔེར་
ན། ས་ཡི་ཁམས་ཀྱིས་འགྲུབ་བྱེད་ཀྱི་རྒྱུ་དང་། ཆུ་ཁམས་ཀྱིས་སྡུད་
པར་བྱེད་པ་དང་། མེའི་ཁམས་ཀྱིས་སྨིན་པར་བྱེད་པ། རླུང་ཁམས་
ཀྱིས་གཡོ་བར་བྱེད་པའི་ནུས་པ་འདོན་ལ། ཡང་ས་ཡི་ནུས་པ་ཆུ་ཡི་
174



སངས་རྒྱས་ཆོས་ལུགས་དང་སྐྱེ་ཁམས་ཁོར་ཡུག།
བརླན་གཤེར་ལ་བརྟེན་ནས་བྱུང་བ་དང་། ཆུ་ལ་ཚ་དྲོད་ཐེབས་ཚེ་རླུང་
གཟུགས་སུ་གྱུར་ནས་མཁའ་རླུང་དང་འདྲེས་རྗེས་ཆུ་རླངས་སུ་འགྱུར་བ་
དང༌། དེ་ལས་སྨུག་སྤྲིན་དང་ཆར་པ། ཟིལ་པ་དང་བ་མོ། སེར་བ་
དང་ཁ་བ་སོགས་གྲུབ་ཚུལ་སོགས་བཤད་པས་སོ། ། །
གཉིས་པ་སྤྱོད་པ་འཚེ་བྲལ་གྱི་ཆ་ནས་བཤད་ན། འགྲོ་བ་མིའི་
རིགས་ཀྱིས་མཚོན་པའི་སྲོག་ལྡན་ཡོད་ཚད་ལ་འཕྲལ་ཕུགས་གང་ལའང་
གནོད་པ་དང་སྡུག་བསྔལ་མེད་པར་ཞི་བདེ་ལྷིང་འཇགས་ཀྱི་ཁོར་ཡུག་
ཅིག་བསྐྲུན་རྒྱུ་ནི་སངས་རྒྱས་ཆོས་ལུགས་ཀྱི་ གཞི་རྩའི་བསམ་བློའི་
དམིགས་ཡུལ་ཡིན་ལ། དེ་བས་ན་སངས་རྒྱས་བཅོམ་ལྡན་འདས་ཀྱིས།
སྡིག་པ་ཅི་ཡང་མི་བྱ་ཞིང་། །དགེ་བ་ཕུན་སུམ་ཚོགས་པར་སྤྱོད། །རང་གི་
སེམས་ནི་ཡོངས་སུ་འདུལ། །འདི་ནི་སངས་རྒྱས་བསྟན་པ་ཡིན། །ཞེས་
འགྲོ་བ་མིའི་རིགས་སུ་ཡིན་ཡང་གནས་སྐབས་ཀྱི་ཁེ་བཟང་ཙམ་དང་
རང་ཁོ་ནའི་བདེ་བ་ཉི་ཚེ་བ་ཞིག་གི་ཆེད་དུ། ས་འོག་ནས་གཏེར་རྫས་
དང༌། ས་ཐོག་གི་སྲོག་ཆགས། ཆུ་བོ་དང་ནགས་ཚལ་སྤང་ལྗོངས་
སོགས་ལོ་ངོ་དུང་ཕྱུར་དུ་མར་བརྒྱུད་འོངས་པའི་རང་བྱུང་ཁམས་ཆེན་
པོའི་ཡོད་ཚད་མི་རབས་ གཅིག་གི་ལོངས་སྤྱོད་ཁོ་ནར་བརྩིས་ནས་
འཕྲོག་ལེན་དང་། གནོད་ཚབས་ཆེ་ཞིང་ཡ་ང་བའི་སྡིག་ལས་ཅི་ཡང་མི་
བྱ་ཞིང་། སྲོག་ལྡན་ཡོད་ཚད་ལ་འཕྲལ་ཕུགས་གང་ལའང་ཕན་པ་དང་
༩ 175a



སྐོམ་སེལ་བདུད་རྩིའི་ཆུ་རྒྱུན། (༩)
བདེ་བའི་རྒྱུ་ཁོ་ནར་འགྱུར་བའི་དགེ་བ་ཕུན་སུམ་ཚོགས་པ་ཞིག་ཅི་ནུས་
ཀྱིས་བསྒྲུབ་དགོས་པ་དང་། དེ་བས་ཀྱང་གལ་ཆེ་བ་ནི་འདོད་པ་ཆེ་ཞིང་
ཆོག་མི་ཤེས་པའི་སེམས་རྒྱུད་གྱོང་པོ་འདི་ལ་ཚོད་འཛིན་ལེགས་པོ་ཞིག་
བྱེད་ཐུབ་པ་མ་བྱུང་ན་མིའི་སེམས་སུ་འདོད་རྔམ་གྱི་མེ་དཔུང་ཆེས་ཆེར་
རྒྱས་ཤིང་། ཚན་རྩལ་གོང་འཕེལ་དང་དཔལ་འབྱོར་འགྲན་རྩོད་ཁོ་ནའི་
ཆེད་དུ་བསམ་སྤྱོད་ཀྱི་ནུས་པ་ཡོད་དགུ་བཏོན་ཏེ་བཟོ་ལས་སྣ་ཚོགས་
བསྐྲུན་ནས་མཁའ་དབུགས་དང་ཆུ་བོ་འབག་བཙོག་ཏུ་བཏང་ན་ནད་
རིགས་སྣ་ཚོགས་ཀྱི་སྣ་འདྲེན་བྱེད་པ་དང་། སྨྱོ་ཧམ་ཅན་ལ་ལས་རྡུལ་
ཕྲན་མཚོན་ཆ་བཟོས་ཏེ་མཛེས་སྡུག་དཔལ་གྱིས་ཕྱུག་པའི་རང་བྱུང་
ཁམས་ཆེན་པོ་འདི་དུས་ཚོད་སྐར་ཆ་ཙམ་གྱི་ཡུན་ལ་གཏོར་བཤིག་
གཏོང་བའི་སེམས་རྒྱུད་མ་རུངས་པ་འདི་ཉིད་འདུལ་བ་སྟེ་ཞི་ཞིང་དུལ་
བའི་ཐབས་ལ་འབད་པར་རིགས་ཞེས་གསུངས་པ་རེད། གོང་གི་སྡོམ་
ཚིག་འདིས་ནི་སྐྱེ་ཁམས་ཁོར་ཡུག་སྲུང་སྐྱོབ་བྱེད་པའི་བསམ་བློའི་
རླབས་རྒྱུན་ཁྲོད་དུ་ཆེས་བླ་ན་མཐོ་བའི་སྟོབས་ཤུགས་ཤིག་བསྐྲུན་ཡོད་
པ་སུ་ཞིག་གིས་ཁས་མི་ལེན།
གཞན་ཡང་སངས་རྒྱས་ཆོས་ལུགས་ལས། རབ་ཏུ་བྱུང་བ་
རྣམས་ཀྱིས་རྩི་ཤིང་ལ་སོགས་པའི་སྐྱེ་དངོས་གང་ཡིན་ཡང་རང་དགར་
གཅོད་མི་ཆོག་པ་དང་། ཐལ་བ་དང་བྱེ་མ་དང་སྔར་བརྐོས་ཟིན་པའི་ས་
༩176



སངས་རྒྱས་ཆོས་ལུགས་དང༌སྐྱེ་ཁམས་ཁོར་ཡུག།
ཕུང་སོགས་མ་ཡིན་པའི་རང་བཞིན་གྱི་ས་ནི་སོར་བཞི་མན་ཆད་རང་
དགར་བརྐོ་མི་ཆོག་པ་དང་། རྩྭ་སྔོན་དང་ཆུ་ནང་དུ་བཤང་གཅི་འདོར་
བ་སོགས་འབག་བཙོག་བྱེད་མི་ཆོག་པའི་འདུལ་ཁྲིམས་མང་པོ་མཛད་
ཡོད་ལ། དེ་དག་ཐམས་ཅད་རང་བྱུང་ཁོར་ཡུག་སྲུང་སྐྱོབ་བྱེད་པའི་
ཐབས་ལམ་གལ་ཆེན་ཞིག་ཡིན་པ་སྨོས་ཅི་དགོས། །
མདོར་ན་སངས་རྒྱས་ཆོས་ལུགས་ཀྱི་ལྟ་སྤྱོད་གང་གིས་ཀྱང་སྐྱེ་
ཁམས་ཁོར་ཡུག་སྲུང་སྐྱོང་ཐད་བྱས་རྗེས་བླ་ན་མཐོ་བ་ཞིག་བཞག་ཡོད་
པ་མངོན་གསལ་རེད། །
e 177



སྐོམ་སེལ་བདུད་རྩིའི་ཆུ་རྒྱུན། (༩)
ངའི་ཨ་ཕ་དང་པར་ལེན་སྒྱུ་རྩལ།
དབང་ཕྱུག་རྡོ་རྗེ།
འགྲེམ་སྟོན་ཁང་གི་པར་རིས་སྣ་ཚོགས་ཀྱིས་འཚང་ག་ཤིག་ཤིག་
གི་ལྟ་སྐོར་པ་རྣམས་ཀྱི་མིག་ཟུང་སྐད་ཅིག་ཉིད་ལ་རི་མོའི་གཟུགས་སུ་
འགོད་ཅིང་། རྩེ་ཕོ་བྲང་གི་ཞོལ་དུ་གཟབ་ཆས་སྤྲས་པའི་གཞོན་ནུ་ཕོ་མོ་
རྣམས་པར་ཆས་ཀྱི་མདུན་ནས་དགའ་འཛུམ་གྱི་ཚེམས་ཕྲེང་ངོམ་པར་
བྱེད། ཡིན་ནའང་སྙིང་ཉེ་བའི་གྲོགས་པོ་ལགས། པར་ལེན་སྒྱུ་རྩལ་
འདི་ཉིད་ཐོག་མར་བོད་ཡུལ་དུ་དར་སྐབས་ནད་བདག་ལྟ་བུའི་འདུ་
ཤེས་བཟུང་ནས་དམོད་མོ་བྱས་ཤིང་
། ཀྱག་ཀྱོག་གི་འཕྲང་ལམ་རིང་པོ་
བརྒྱུད་དེ་ད་གཟོད་བོད་ཡུལ་དུ་དར་ཐུབ་པ་ཁྱེད་ཀྱིས་ཤེས་སམ།
གངས་ལྗོངས་ཀྱི་ཐུན་མོང་མ་ཡིན་པའི་ཁོར་ཡུག་གི་བཀོད་པ་
དང་། འདུ་ཤེས་འཛིན་སྟངས་ཀྱི་དབང་གིས་ཡུལ་གྲུ་གཞན་ལ་འགྲོ་
འོང་གི་འབྲེལ་ཟམ་མེད་པར་ཡུན་རིང་འགོར། གློག་སྒྲོན་དང་རླངས་
འཁོར། པར་ཆས་ ལ་སོགས་ པའི་ གསར་བྱུང་ དངོས་པོ་ དག་ནུབ་
(1)《ཁ་བའི་རྣམ་ཤེས་》ཞེས་པ་ལས་བདམས་ཤིང་ཁ་བྱང་ལ་བཟོ་བཅོས་བྱས་ཡོད།
178



ངའི་ཨ་ཕ་དང་པར་ལེན་སྒྱུ་རྩལ།
ཕྱོགས་རྒྱལ་ཁམས་སུ་ཁྱབ་གདལ་དུ་བཀོད་སྤྱོད་བྱེད་བཞིན་པའི་སྐབས་
སུ། རང་རེའི་བོད་དུ་དེ་དག་གི་མིང་ཙམ་ཡང་ཐོས་མ་མྱོང་ལ། གལ་
ཏེ་མི་ཤེས་རྒྱུ་ཅན་ཞིག་གིས་ཕྱི་ཡུལ་གྱི་མཐོང་ཐོས་རེ་གླེང་ན། མི་དེ་ནི་
གདོན་གྱིས་རྒྱུད་བརླམས་པ་རེད་ཟེར་ཞིང་འཇིགས་སྣང་སྐྱེ།
ངས་ཕྱི་རྒྱལ་ནས་མཐོང་བའི་དབྱིན་དམག་གིས་ ༡༩༠༦ལོར་
བོད་ལ་བཙན་འཛུལ་བྱེད་སྐབས་བརྒྱབ་པའི་འདྲ་པར་དེ་དག་ནི་ཕལ་
ཆེར་མཐོ་སྒང་གི་པར་རིས་ཆེས་སྔ་ཤོས་ཡིན་པར་སྙམ། ཡིན་ན་ཡང་
དུས་དེར་བོད་མི་ཚོས་ད་དུང་འཇིག་རྟེན་ན་པར་ཆས་ཟེར་བའི་དངོས་
པོ་ཡ་མཚན་ཅན་ཞིག་ཡོད་པ་ཤེས་མེད་པས། ཁོ་ཚོས་ལྐོག་ཏུ་པར་
འགའ་རེ་བརྒྱབ་ནས་བྲོས་པས་དོ་སྣང་ཆེན་པོ་མ་བྱས་པ་རེད།
ལོ་བདུན་འགོར་བའི་རྗེས་ཀྱི་ལྕགས་ཕག་ལོའི་གསར་བརྗེས་
མན་ཆིན་གོང་མ་ཁྲི་ལས་ཕབ་པས། ནུབ་ཕྱོགས་འཚོལ་རྟོག་པ་ལ་ལ་གོ་
སྐབས་དེ་དང་བསྟུན་ནས་བོད་དུ་འོངས་ཤིང་། མི་རྣམས་ཀྱིས་ད་
གཟོད་པར་ཆས་ཟེར་བ་ཞིག་ཡོད་པ་དངོས་སུ་མཐོང་། འཚོལ་རྟོག་པ་
ཚོས་རང་གི་བྱ་འགུལ་སྟབས་བདེ་ཡོང་ཆེད་བླ་དཔོན་སྐུ་དྲག་དག་ལ་
(1)གདོན་གྱིས་རྒྱུད་བརླམས་པ་ནི་མི་མ་ཡིན་གནོད་བྱེད་ཀྱིས་བློ་སེམས་ངན་པར་བསྒྱུར་
བའམ་དབང་པོ་རྨོངས་པར་བྱས་པའི་དོན། །



སྐོམ་སེལ་བདུད་རྩིའི་ཆུ་རྒྱུན། (༩)
འབྲེལ་བ་བཙུགས་ཏེ་ཁོ་ཚོ་འགུགས་ཐབས་བྱས། དེ་ཡང་སྐུ་དྲག་ཚོའི་
སྐུ་བརྙན་ལེན་པ་ནི་བསླུ་ ཐབས་གཙོ་བོ་ཞིག་རེད། ཡིན་ནའང་སྤྱི་
ཚོགས་སྟེང་དུ་གླེང་ཚུལ་སྣ་ཚོགས་ཡོད་དེ། མི་ཞིག་གི་སྣང་བརྙན་པར་
དུ་བླངས་ན་བླ་འཁྱམས་!ཏེ་སྐྱེ་བ་ཕྱི་མར་མི་ལུས་ལེན་མི་ཐུབ་པ་དང་།
འདྲ་པར་ ཕྱི་རྒྱལ་དུ་ཁྱེར་ནས་སྔགས་ཤིག་བཏོན་ན་མི་དེ་འཆི་བར་
འགྱུར་བའམ་བར་ཆད་འབྱུང་བར་སྙམ། ཕོ་ཚོད་ཅན་གྱི་“དཔའ་བོ་”
འགའ་རེ་མ་གཏོགས་མཐོ་རིམ་མི་སྣ་མང་ཆེ་ཤོས་ལ་ཕྱི་གླིང་པའི་“ བརྩེ་
སེམས་ཀྱི་དར་དཀར་” དེ་བཞེས་པའི་སྤོབས་པ་ག་ལ་ཡོད།
༡༩ ༡༢ལོར་ཡོ་རོབ་པ་ཞིག་གིས་བདག་གི་ཡབ་ཆེན་དེ་མོ་སྤྲུལ་
སྐུ་ལ་པར་ཞིག་བསྐྱོན་པའི་ཞུ་བ་བྱས། དེ་མོ་བསྟན་འཛིན་རྒྱ་མཚོ་ནི་
བསྟན་རྒྱས་གླིང་གི་ཧོ་ཐོག་ཐུ་2ཡིན་ལ། རྒྱལ་དབང་བཅུ་གསུམ་པའི་
སྐུ་དབོན་ཡང་ཡིན་པས། ཆོས་སྲིད་གཉིས་ཀྱི་སྟེང་ན་གོ་གནས་མི་
དམན་པ་ཞིག་ཡོད་ཕྱིར། ཕྱི་གླིང་པས་ཅི་ཐུབ་གང་ནུས་ཀྱིས་འབྲེལ་
ཟམ་འཛུགས་ཡུལ་དུ་གྱུར། སྐབས་དེར་ངའི་ཨ་ཕ་ལོ་བཅུ་གཉིས་ཙམ་
ཡིན་ལ། དད་ལྡན་གྱི་སྐྱེ་བོས་བླ་རུ་བཀུར་ན་ཡང་། དོན་དངོས་སུ་ད་
(Lབླ་འཁྱམས་པ་ནི་ལུས་ལ་གནས་པའི་བླ་གྱུར་བའི་དོན། །
《2 ཧོ་ཐོག་ཐུ་ནི་སོག་སྐད་དེ་འཕགས་པའམ་བླ་ཆེན་གྱི་གོ་མིང་།
(3)སྐུ་དབོན་ནི་རང་གི་ཕུ་བོ་དང་ནུ་བོ། སྲིང་མོའི་པུ་ཡི་ཞེ་ཚིག
180ག



ངའི་ཨ་ཕ་དང༌པར་ལེན་སྒྱུ་རྩལ།
དུང་བྱིས་པ་བསམ་མེད་ཅིག་ཡིན་པས། ཡ་མཚན་སྙམ་ནས་མནོ་
བསམ་གང་ཡང་མ་བཏང་བར་ཁས་ལེན་བྱས།
པར་རྒྱག་པའི་ ཉིན་དེར་ཁང་པའི་ ཕྱི་ནང་ཀུན་ཏུ་ས་གདན་
བཏིང་ཞིང་ཨ་ཕས་ཧོ་ཐོག་ཐུའི་ན་བཟའ་ཆ་ཚང་ཞིག་སྐུ་ལ་གསོལ་ཏེ།
འབོལ་ཁྲིའི་སྟེང་བརྗིད་ཉམས་དང་ལྡན་པའི་ངང་ནས་མི་ཕལ་བ་རྣམས་
ཀྱི་བགོ་སྐལ་དུ་འཐོབ་མི་སྲིད་པའི་གཟི་བརྗིད་ཀྱི་དཔལ་ལ་རོལ་བར་
བསྒུགས། པར་རྒྱག་པའི་དུས་ཡུན་རིང་བ་དང་ཁང་པའི་ནང་གི་འོད་
མི་གསལ་བའི་དབང་གིས་ཡོ་རོབ་པས་པར་རྒྱག་སྟ་གོན་བྱས་རྗེས།
འདྲ་པར་ཡག་པོ་ཞིག་ཡོང་ཆེད། ཞབས་ཞུ་པར་ངའི་ཨ་ཕ་འབོལ་ཁྲིའི་
སྟེང་ལ་བཀྱིག་དགོས་པའི་རེ་བ་བཏོན། ཡིན་ནའང་སྐབས་དེའི་སྤྱི་
ཚོགས་ལ་མཚོན་ན། བླ་སྤྲུལ་དག་ལ་གུས་ཕྱག་འཚལ་བ་དང་མཇལ་ཁ་
ཞུ་བ་ལས་སུ་ཞིག་གིས་དེའི་སྟེང་ལ་ལག་འཇོག་ཐུབ།
ཚང་མ་འཇིགས་ཡེར་བར་བཏང་བ་ལ་ཡོ་རོབ་པས་ཇི་ལྟར་
གསལ་བཤད་བྱས་ཀྱང་ངལ་བ་འབྲས་མེད་དུ་གྱུར། མཐར་གཉེར་
བའི་སེམས་ལ་མི་འདི་དག་གིས་གཟས་ནས་སྐྱབས་མགོན་མཆོག་ལ་
བརྙས་བཅོས་བྱེད་ཀྱིན་འདུག་སྙམ་ནས་གཤེ་གཤེ་བཏང་ནས་སྒོར་
1གཉེར་བ་ནི་རྒྱུ་རྫས་ལ་དོ་དམ་བྱེད་མཁན།
༩181a



སྐོམ་སེལ་བདུད་རྩིའི་ཆུ་རྒྱུན། (༩)
ཕུད། ལོ་བཅུ་ཕྲག་འགའ་འདས་པའི་རྗེས་སུའང་ངའི་ཨ་ཕས་ད་དུང་
དགོད་བྲོ་བའི་དོན་དེ་གླེང་ཞིང་། བློ་འགྱོད་དང་བཅས་གལ་ཏེ་སྐབས་
དེར་པར་དེ་བསྐྱོན་ཡོད་རྒྱུ་ན་ང་རང་གཞོན་ནུའི་དུས་ཀྱི་འདྲ་པར་ཞིག་
མཐོང་རྒྱུ་ཡོད་ངེས་ཡིན་ཞེས་བཤད་བཞིན་འདུག །
བློ་ཡུལ་ལས་འདས་པ་ཞིག་ནི་ལོ་བཅུ་ཕྲག་འགའི་རྗེས་སུ། ངའི་
ཕ་རྒན་ཏེ། སྐབས་དེར་པར་རྒྱག་མཁན་སྒོར་འཕུད་དུ་འཇུག་པའི་
སྤྲུལ་སྐུ་རང་ཉིད་ཀྱང་པར་རྒྱག་པ་ལ་ཤིན་ཏུ་མོས་མཁན་ཞིག་ཏུ་གྱུར་
པར་མ་ཟད། བོད་ ལྗོངས་ ཀྱི་པར་རྒྱག་མཁན་ པོ་ དང་པོར་གྱུར།
༡༩ ༡༣ ལོར་ངའི་ཨ་ཕས་ཆིན་དམག་བོད་དུ་ཡོང་བར་རྒྱབ་སྐྱོར་མཛད་
རྐྱེན། རྒྱུ་རྫས་ཚང་མ་གཞུང་བཞེས་བྱས་ཤིང་དགོན་པ་བཤིག ཡིན་
ནའང་ཁོང་ནི་རྒྱལ་དབང་བཅུ་གསུམ་པའི་སྐུ་གཉེན་ཡིན་པས་སྲིད་ལ་
ཐེ་གཏོགས་བྱེད་དུ་མ་བཅུག་པ་ལས། འཚོ་བའི་སྟེང་ལ་དཀའ་ཁག་
ཕྲན་ཙམ་ཡང་མ་བྱུང་བར་ལྷ་སའི་ནུབ་བྱང་མཚམས་ཀྱི་བྲག་ཕུག་ཅིག་
ནས་སྒོམ་བརྒྱབ་སྟེ་བཞུགས། སྟེས་དབང་གིས་ཁོས་དེ་ནས་བལ་བོའི་
ཚོང་པ་ཞིག་ལ་གྲོགས་སྒྲིག་པའི་སྟབས་ལེགས་བྱུང་། ཚོང་པ་དེའི་མིང་
ལ་ཅི་ཟེར་བ་ད་ལྟ་བརྗེད་ཟིན་མོད། ཨ་ཕས་བཤད་པའི་གཏམ་རྒྱུད་དེ་
དག་ཉན་སྤྲོ་བ་ཤ་སྟག་ཡིན་པས་ངས་ད་དུང་བརྗེད་མི་འདུག
ལོ་རབས་ཉི་ཤུ་པའི་མགོ་ཙམ་ལ་བལ་པོའི་ཚོང་པ་དེས་པར་ཆས་
182



ངའི་ཨ་ཕ་དང་པར་ལེན་སྒྱུ་རྩལ།
ཆ་ཚང་ཞིག་ལྷ་སར་ཁྱེར་ཡོང་ནས་འདྲ་པར་ཁང་ཞིག་བཙུགས། ཡིན་
ནའང་གྲོང་མི་ཚང་མས་བླ་འཁྱམ་པར་དོགས་པ་དང་པར་ཡོན་ཡང་
ཤིན་ཏུ་མཐོ་བས་པར་རྒྱག་མཁན་མང་པོ་མ་བྱུང་། ཡུན་རིང་མ་འགོར་
བར་ཁོ་ལ་ནད་ལྕི་མོ་ཞིག་ཕོག་སྟེ་ཅི་བྱ་གཏོལ་མེད་དུ་གྱུར། ཁོའི་ཕ་
ཡུལ་གྱི་གོམས་སྲོལ་ལྟར་ན་ཤི་བོའི་དབུགས་རྔ་ཁྱིམ་ནས་འཆད་མི་རུང་
བས། ཡུལ་མི་དག་གིས་ཁོ་གསོན་མི་ཐུབ་སྙམ་ནས་མཚན་བརྒྱབ་སྟེ་
དུར་ཁྲོད་དུ་བསྐྱལ། སྐྱེལ་མཁན་ཚོས་ཁོ་རང་ཤི་ཟིན་སྙམ།
བསམ་ཡལ་ལས་འདས་པ་ནི་རི་ཁྲོད་ཀྱི་བསེར་བུས་ཁོ་རང་
བརྒྱལ་བ་ལས་སངས་པར་བྱས། ཁོས་ཕྱོགས་བཞིར་བལྟས་པ་ན་དུར་
ཁྲོད་ཡིན་པ་ཤེས་པས། འཇིགས་ སྐྲག་དང་སྐྱོ་སེམས་ཀྱིས་མནར་
བཞིན་རོ་ལས་མཁན་དང་བཤོལ་ཏེ་རི་འདབས་སུ་བྲོས་ནས་ཐར་ཐབས་
བྱས། སྟབས་ལེགས་ཏེ་དེ་རུ་སྒོམ་ལ་བཞུགས་པའི་དེ་མོ་རིན་པོ་ཆེ་དང་
ཕྲད། མི་སུ་ཡིན་རུང་དུར་ཁྲོད་དུ་བསྐྱལ་མྱོང་བའི་མི་ཞིག་དང་མཉམ་
འདུག་བྱེད་པ་ནི་དཔེ་མི་སྲིད་པ་ཞིག་ཡིན་པས། ཁོ་རང་ཕྱིར་ལྷ་སར་
འགྲོ་ག་ལ་ཐུབ། ངའི་ཨ་ཕས་ཁོ་རང་ལ་སྙིང་རྗེ་སྟེ་བྲག་ཕུག་ཏུ་སྡོད་དུ་
བཅུག་སྟེ་མཉམ་འདུག་བྱས་པར་མ་ཟད། ཚོང་པའི་ཁྱིམ་ ཐབ་སྟེ་
]པར་ཡོན་ནི་པར་བརྒྱབ་པའི་གླའམ་རིན།
༩ 183



སྐོམ་སེལ་བདུད་རྩིའི་ཆུ་རྒྱུན། (༩)
གཞུང་དྲང་བའི་བོད་རིགས་བུད་མེད་དེ་ཡང་རྩད་ཆོད་པ་དང་ཁོ་མོས་
ཁྱོ་བོའི་པར་ཆས་ཆ་ཚང་བསྐྱལ་འོངས། དེ་མོ་རིན་པོ་ཆེས་འདི་ལྟར་
དབེན་གནས་ཤིག་ཏུ་“ གཤིན་པོ་” ཞིག་དང་མཉམ་དུ་བདུད་ཀྱི་ཆོ་
འཕྲུལ་དུ་སེམས་པའི་པར་རྒྱག་ལག་རྩལ་ཆ་ཚང་བསླབས། ལོ་ངོ་
གསུམ་གྱི་རྗེས་སུ་བལ་པོའི་ཚོང་པ་དེ་དངོས་གནས་ཚེ་ལས་འདས་པ་
དང། ཁོ་རང་འདས་ཁར་དེ་མོ་རིན་པོ་ཆེ་ལ་སྐྱབས་འཇུག་ཞུས་ཤིང་
པར་ཆས་བསྔོ་རྟེན་དུ་ཕུལ།
ང་རང་གིས་ཆུང་དུས་སུ་ད་རུང་ཤིང་ལེབ་ཀྱི་མཐའ་ཤན་ལྡན་
པའི་པར་ཆས་དེ་མཐོང་མྱོང་། དེའི་བོངས་ཤིན་ཏུ་ཆེ་ཞིང་རིང་ཐུང་ལ་
སྤྱི་ཁྲུ་ཕྱེད་ཀ་ཙམ་ཡོད། པར་ཆས་ཀྱི་ཤེལ་སྒོ་ནི་ཤེལ་ལེབ་གསུམ་གྱིས་
གྲུབ་པ་དང་། མགྱོགས་སྒོ་ལ་འདེད་རིམ་གཉིས་ལས་མེད་དེ། དེ་
ནི་Bསྒོ་དང་སྐར་ཆ་གཅིག་ཆ་ ༡༥བགོས་པའི་མྱུར་ཚད་རེད། པར་
ཆས་ཀྱི་ཤེལ་སྒོ་དང་པར་ཆས་གཉིས་ཀྱི་བར་ཐག་ཀོ་ལུང་གིས་སྦྲེལ་ཅིང་།
རྒྱབ་ན་འོད་ལེན་སྤྱིན་ཤོག་གི་སྒམ་ཆུང་ཁག་གཅིག་ཡོད་པ་དེའི་ནང་དུ་
ཆེ་ཆུང་ལ་ལི་སྨི་ ༡༥ཅན་གྱི་ཤེལ་བཟོས་འོད་ལེན་སྤྱིན་ཤོག་གྲུ་བཞི་
བཞག་ཆོག པར་རེ་བརྒྱབ་ན་འོད་ལེན་སྤྱིན་ཤོག་ཐེངས་གཅིག་ལ་བརྗེ་
བསྔོ་རྟེན་ནི་གཤིན་པོའི་ཆེད་དུ་བསྔོ་སྨོན་ཞུ་རྒྱུའི་འབུལ་རྟེན།
༩ 184 ཉ



ངའི་ཨ་ཕ་དང་པར་ལེན་སྒྱུ་རྩལ།
དགོས་ཤིང་དེ་འདྲའི་སྟབས་བདེ་མིན། ཨ་ཕ་རི་ཁྲོད་ནས་བུད་རྗེས་
པར་ཆས་འདི་ཁུར་ནས་བོད་ལྗོངས་ཀྱི་ཆེས་ཐོག་མའི་པར་རྒྱག་བྱ་
འགུལ་སྤེལ། ར་ས་འཕྲུལ་སྣང་གི་ཆོས་ལུགས་ཀྱི་ཆོ་ག་དང་དགོན་པའི་
འཆམ། མང་ཚོགས་ ཀྱིས་འཁྲབ་པའི་བྲོ། མི་སྣའི་ གཟུགས་རིས་
སོགས་ལོ་རབས་ཉི་ཤུ་པའི་རིན་ཐང་ཅན་གྱི་འདྲ་པར་མང་པོ་བརྒྱབ་པ་
རེད། །
སྐབས་དེར་པར་རྒྱག་པ་ལ་བར་བགེགས་ཤིན་ཏུ་ཆེ་སྟེ། ངའི་ཨ་
ཕ་ལྟ་བུའི་སྤྱི་ཚོགས་ཀྱི་གོ་གནས་མཐོ་ཞིང་དཔུང་རྩ་མཐུག་པའི་མཐོ་
རིམ་མི་སྣ་ལ་མཚོན་ནའང་བར་ཆད་མི་ཡོང་བའི་ངེས་པ་མེད། ཐེངས་
ཤིག་ལྷ་སའི་སྨོན་ལམ་གྱི་སྐབས་སུ། ངའི་ཨ་ཕས་པར་ཆོས་ཁུར་ནས་
དགེ་བཤེས་དག་རྩོད་གྲྭར་ཞུགས་པའི་ཚུལ་པར་རྒྱག་རྩིས་བྱས་པ་ན།
དགེ་གཡོག་འགས་ཁོང་མུ་སྟེགས་པའི་ངན་སྔགས་གཏོང་མཁན་རེད་
སྙམ་ནས་ཁྲིམས་ཤིང་སྦྱར་ནས་འབྲབ་རྩིས་བྱས་པས། ཁོང་ལ་གནས་
ལུགས་བཤད་དབང་མ་ཡོང་བར་པར་ཆས་པང་ནས་བྲོས། དགེ་གཡོག་
རྣམས་ཀྱིས་རྗེས་མ་བཏང་བར་དེད་ནས་ཁྱིམ་དུ་སླེབས་རྗེས། ད་
གཟོད་སྙན་གྲགས་ཅན་གྱི་དེ་མོ་སྤྲུལ་སྐུ་ཡིན་པ་ཤེས་པས་ཨ་ཕས་ཁྲིམས་
(1)དགེ་གཡོག་ནི་དགེ་སྐོས་ཀྱི་གཡོག་པོ།
6185 ཤེ



སྐོམ་སེལ་བདུད་རྩིའི་ཆུ་རྒྱུན། (༩)
ཤིང་བཟེད་མ་དགོས་པར་གྱུར།།
སྐབས་དེར་བོད་ལྗོངས་ན་གློག་སྒྲོན་མེད་པས་ར་ཤེལ་བཀྲུ་བ་
ཡང་ཉི་མ་དང་། ཡང་ན་དབུགས་སྒྲོན་དང་ལག་འཛིན་གློག་སྒྲོན་ལ་
བརྟེན་དགོས། སྐབས་དེར་ཨ་ཕས་བཀོལ་མྱོང་བའི་མུན་ཁང་དེ་ད་
ལྟའི་བར་དུ་ད་དུང་ངའི་ཡིད་ན་མ་བརྗེད་པར་འདུག ཁང་པའི་སྒོ་ལྷོ་
ཕྱོགས་སུ་འཁོར་ཞིང་དྲ་མའི་ངོས་སུ་ཕྱི་ནང་གསལ་བའི་ཤེལ་ལེབ་མོ་
གཅིག་ལས་གཞན་ཚང་མར་དཀར་དམར་སེར་གསུམ་གྱི་ཚོན་བྱུགས་
ཡོད་ཅིང་། དེའི་སྟེང་ལ་རས་ཡོལ་མཐུག་པོ་ཞིག་བཀབ་པའི་ངོས་སུ་
ཁུང་བུ་འགའ་བཏོད་ནས་འབྱེད་ཀྱང་ཐུབ་ལ་གཏེན་ཡང་ཐུབ། འོད་
མཁོ་ཚེ་ཚོན་མེད་པའི་ཤེལ་སྒོའི་སྟེང་གི་ཡོལ་བ་ཕྱེ་བ་དང་། གཟུགས་
མངོན་དགོས་པའི་སྐབས་སུ་ཚོན་གྱི་ཤེལ་སྒོའི་ཡོལ་བ་ཕྱེ། དགོང་མོ་
འཁྲུད་སྐབས་མདུན་ཅོག་སྟེང་གི་དབུགས་སྒྲོན་གྱི་ཕྱི་ལ་ལྕགས་ཐུན་
ཞིག་བསྐོན་པ་དང་། དེ་ལའང་ཁུང་བུ་གཉིས་བཏོད་དེ་གཅིག་ལ་ཤེལ་
དམར་པོ་སྤྲད་ནས་དེ་གཉིས་ཀྱི་ནུས་པ་འདོན་དུ་བཅུག ཡིན་ནའང་
གློག་སྒྲོན་གྱི་འོད་མདངས་རེ་འགར་གསལ་ལ་རེ་འགར་མི་གསལ་བས་
འདྲ་པར་འགའ་རེ་བཀྲུ་བ་ལ་རྒྱུན་པར་ཞག་གང་པོའི་དུས་ཚོད་དགོས་
(1མུན་ཁང་ནི་མུན་ནག་ཅན་གྱི་ཁང་པ།
༩ 186



ངའི་ཨ་ཕ་དང་པར་ལེན་སྒྱུ་རྩལ།
ལ། འདྲ་པར་ཆེར་བསྐྱེད་བྱ་རྒྱུའི་དཔེ་གཏན་ནས་མི་སྲིད།
ལོ་རབས་སུམ་ཅུ་པའི་དཀྱིལ་ཙམ་ལ་ངའི་ཨ་ཕ་སྐྱ་སར་བབས་
རྗེས། ཁོས་རྒྱ་གར་ལ་ “ ཁར་པིན་” རྟགས་ཅན་གྱི་པར་ཆས་ཤིག་
བསྐུར་ནས་ཉོས་པ་དེའི་རྒྱུ་ཆ་ཤིང་ཟངས་སྦྲགས་མ་ཡིན་པ་དང་། མིག་
གིས་པར་ཐག་གི་ཐིག་ཚད་བླངས་རྗེས་ཐད་ཀར་པར་བརྒྱབ་ཆོག་ལ།
ར་ཤེལ་༡༡༧ཅན་བཀོལ་ནས་པར་༨ བརྒྱབ་ཆོག དེ་ཡང་ད་ལྟའི་པར་
ཆས་དང་བསྡུར་ན་དེ་འདྲ་སྔོན་ཐོན་མ་ཡིན་མོད། འཁྱེར་སྟབས་བདེ་
བ་དང་པར་རྒྱག་མྱུར་ཚད་ཀྱང་ལྡབ་འགྱུར་གྱིས་འཕེལ་བས་པར་ཆས་
སྔོན་མ་ལས་ཧ་ཅང་སྟབས་བདེ་རེད། ཁོས་ཁར་པིན་པར་ཆས་དེ་ཁུར་
ནས་དབུས་དང་གཙང་གི་ས་གནས་མང་པོར་འགྲིམས་པས་སྐབས་དེའི་
བོད་ལྗོངས་ཀྱི་པར་རྒྱག་མཁན་པོ་ལེགས་གྲས་སུ་གྱུར་པ་རེད། །
ལོ་རབས་བཞི་བཅུ་པར་རྒྱ་གར་དང་ནང་ལོགས་ལ་སློབ་སྦྱོང་དུ་
བསྐྱོད་པའི་སྐུ་དྲག་གི་བྱིས་པ་ཚོས་པར་ཆེས་གསར་པ་ཁྱེར་ཡོང་བ་དང་།
མཐོ་རིམ་བླ་སྤྲུལ་དག་གིས་ཀྱང་པར་བསྐྱོན་གྱི་བྱ་བ་མཆོག་ཏུ་རྩི་བཞིན་
ཡོད། ཡིན་ནའང་འདྲ་པར་མང་ཤས་སྒེར་གྱི་འཚོ་བའི་སྐོར་ཡིན་པ་
དང་། ད་དུང་སྤྱོད་པ་འཆལ་པོའི་སྐོར་གྱི་འདྲ་པར་སྐྱུག་བྲོ་བའང་ཡོད།
(1)སྐྱ་སར་བབས་ནི་བཙུན་པ་ཁྱིམ་དུ་བབས་པའི་དོན།
༩ 187



སྐོམ་སེལ་བདུད་རྩིའི་ཆུ་རྒྱུན། (༩༩)
གསར་འགྱུར་དང་སྒྱུ་རྩལ་སྐོར་གྱི་འདྲ་པར་ཤིན་ཏུ་དཀོན། སྐབས་
དེར་བར་སྐོར་དུ་པར་རྒྱག་ཁང་གཉིས་ཡོད་མོད། པར་གཅིག་གི་རྒྱག་
རིན་ལ་དངུལ་སྒོར་འགའ་སྤྲོད་དགོས་པས་འཚོ་བར་དཀའ་ཁག་ཆེ་བའི་
རྒྱ་ཆེའི་མང་ཚོགས་དེའི་ནང་ལ་འགྲོ་མི་ཐུབ། །
བཅིངས་འགྲོལ་རྗེས་སུ་བོད་ལྗོངས་ཀྱི་པར་རྒྱག་ལས་དོན་རྒྱ་
ཆེར་འཕེལ་བ་དང། རིགས་སོ་སོའི་པར་རྒྱག་མཁན་རྣམས་འཚོ་བའི་
ཁྲོད་དུ་ཞུགས་ནས་རིན་ཐང་བྲལ་བའི་ལོ་རྒྱུས་ཀྱི་པར་རིས་དང་། རང་
བྱུང་མཛེས་ལྗོངས་ཀྱི་རྣམ་པ། མང་ཚོགས་ཀྱི་འཚོ་བའི་འདྲ་པར་
སོགས་མང་དུ་བརྒྱབ། ལྷ་སར་གཞི་ཁྱོན་ཆུང་བའི་འདྲ་པར་འགྲེམ་
སྟོན་ཐེངས་ཁ་ཤས་སྤེལ་བ་དེར་ཨ་ཕ་གཟིགས་མོར་ཕེབས་ཐེངས་རེར་
ཕྱིར་ཐོན་ནས་འདྲ་པར་དེ་དག་གི་འོད་མདངས་དང་མཚོན་སྟངས།
པར་ངོས་སྙོམ་འགྲིག བསམ་བློའི་རང་བཞིན་དང་སྒྱུ་རྩལ་རང་བཞིན་
སོགས་ཕྱོགས་གང་ཐད་ནས་ཆུ་ཚད་ངེས་ཅན་ཞིག་ལ་སླེབས་ཡོད་ཚུལ་
སོགས་བཤད།



གཉའ་བློ་གྲོས་རྒྱལ་མཚན།
ཤ་ཁྱི། སྤྱང་ཁྱི། སེང་ཁྱེ། འབྲོག་ཁྱི། ཕྱི་གླིང་པའི་ཁྱི་སོགས་
ཁྱི་ལ་རིགས་མང་པོ་དབྱེ་ཆོག དེ་ལ་སྤུ་མདོག་ཀྱང་རྣམ་པ་སྣ་ཚོགས་སུ་
ངེས། དེ་བཞིན་དུ་ཁྱི་ཡི་རྒྱུ་བའམ་རང་བཞིན་ཡང་རྣམ་པ་སྣ་ཚོགས་སུ་
ངེས།
ཕྱི་གླིང་གིས་གཡུང་དྭགས་གསོ་བར་ཧ་ཅང་དགའ་ཞིང་
། བྱིས་
པ་བཞིན་དུ་གཅེས་འབོད་དང་བྱིལ་བྱིལ་བྱས་ནས། གར་འགྲོ་ས་ལ་
ཁྲིད་དེ་འགྲོ་བ་དག་གིས་ཁྱི་ཡི་རང་བཞིན་ལ་ངན་སྨྲས་ཇི་ལྟ་བུ་བྱེད་པ་
མི་ཤེས་མོད། ཡིན་ནའང་བསིལ་ལྗོངས་པ་རྣམས་དང༌ ཙིན་པ་༧
རྣམས་ཀྱིས་ཁྱི་ཡི་རང་བཞིན་ལ་བདེན་དྲང་མིན་པའི་གདེང་འཇོག་དང་
སྡིགས་མོ་ཇི་ལྟ་བུ་བྱེད་པ་བདག་ལ་ཧ་ཅང་གསལ་ཆ་ཡོད། སྔ་མས་
“ མི་ཁྱི་འདྲ་བ་ཞིག་” གམ་“ མི་ཁྱི་ལ་མི་དོ་བ་ཞིག་” རེད་ཅེས་དང་།
(1) ༡༩༨༦ལོའི་《བོད་ཀྱི་རྩོམ་རིག་སྒྱུ་རྩལ་》ལས་འདམས།
(2 ཙིན་པ་ནི་རྒྱ་རིགས་ལ་གོ་དགོས།
༩ 189s



སྐོམ་སེལ་བདུད་རྩིའི་ཆུ་རྒྱུན། (༩)
“ མི་ལ་ངོ་ཚ་མེད་ན་ཁྱི་དང་། ཁྱི་ལ་རྔ་མ་མེད་ན་འདྲེ་རེད་” ཅེས་ཁ་
དཔེར་འཁྱེར་ཞིང་། ཕྱི་མས་འདྲ་བ་རྒྱུ་མཚན་དུ་བྱས་ནས་མི་ངན་
རིགས་ཤིག་ལ་“ རྒྱུག་ཁྱི་”ཞེས་ངན་དཔེར་འཇོག་ས་བྱེད།
ཁྱེད་ཀྱིས་དགོངས་དང་། བོད་མིས་ཤ་ཁྱི་ཁྲིད་དེ་རི་དྭགས་རྔོན་
པ་དང་། སྤྱང་ཁྱི་ལ་སྤྱང་ཁུ་འདུལ་དུ་འཇུག་པ། སེང་ཁྱི་སྒོ་སྲུང་ལ་
འཇོག་པ། འབྲོག་ཁྱི་གསོས་ནས་ཕྱུགས་ཟོག་སྲུང་དུ་འཇུག་པ་བཅས་
ཀྱི་དོན་བྱེད་པར་མ་ཟད། ཁྱི་ལྤགས་དྲོད་ཆེན་ཡིན་ཕྱིར་ནད་གྲང་གཞི་
ལ་སོགས་གསོ་ཆེད་སྟན་དུའང་འདིང་ངོ་། །རྒྱུ་རིགས་ཀྱིས་ཁྱི་ཤ་ཟ་ལ་ཁྱི་
ཡི་པགས་པའང་འདིང་སྟེ། ཁྱི་ཤ་དྲོད་ཆེན་ཡིན་སྟབས་ཕོ་བའི་ནད་
སོགས་ལ་ཤིན་ཏུ་འཕྲོད། །
གོང་དུ་སྨོས་པ་ནི་ཁྱི་ཡི་བཀོལ་སྤྱོད་ཀྱི་རིན་ཐང་བརྩི་སའི་གཞི་
ཙམ་དུ་ཟད་དེ། འདིར་དེ་ཙམ་གཙོར་བཟུང་སྟེ་བརྗོད་པ་མིན། ཁྱི་
ཡིས་མི་ལ་གོ་ཆོད་ཚུལ་དང་སྐབས་འགར་ཕན་ཆེན་པོ་འདོགས་ཚུལ་
བཤད་ན། སྦྱོང་བརྡར་མྱངས་པའི་ཁྱི་ཞིག་ཡིན་ན་མི་ལ་ཡིད་འགུལ་
ཐེབས་སུ་འཇུག་ཐུབ་པའི་དོན་ཆེན་འགྲུབ་མོད། སྤྱིར་བཏང་གི་འབྲོག་
ཁྱིའི་ནང་ནའང་མི་ལ་བྱམས་སེམས་སྐྱེ་རུ་འཇུག་ཅིང་། སྤྲོ་བ་དང་ཡིད་
འགུལ་གྱིས་མིག་མཐར་མཆི་མ་རྣོང་དུ་འཇུག་པ་མང། དེའི་ ཕྱིར་
འབྲོག་པ་རྒན་པོ་དག་གིས་ཁྱི་ངར་ཆོད་དང་ཁྱི་ཧ་ཅང་བཟང་པོའི་
༩ 190



ཁྱི།
རིགས་ལ་དྲིན་ཆེན་ཡིན་ཞེས་ཁ་ཏོན་བཞིན་དུ་དེའི་སྐོར་གླེང་སྐབས་
འདོན། ཁྱི་ལ་ལ་བདག་པོ་དང་ཁ་བྲལ་ནས་ལོ་བཅུ་ཙམ་འགོར་ནའང་
སླར་ཐུག་མ་ཐག་ཏུ་ངོ་ཟིན་ཏེ། མཇུག་མ་གཡུག་གཡུག་དང་རྣ་བ་
བསྙལ་བསྙལ་བྱེད་པའི་མུར་ཕར་ལྡིང་ཚུར་ལྡིང་དང་ཀག་གིས་ལངས་
ནས་དགའ་བའི་རྣམ་པ་མངོན་དུ་བཅུག་ཐོག་མི་དང་རྩེ་བར་བྱེད། མི་
ངན་མཛའ་བརྩེ་ཕྱི་ཐག་མི་རིང་བ་ཞིག་ལ་མཚོན་ན་འདིས་ཅི་ཞིག་སྟོན་
པ་ཡིན་ནམ།
ཡང་ཁྱི་ཁ་ཅིག་བདག་པོས་མ་འདོད་པར་མིག་བཏུམས་ཏེ་ལ་
དགུ་ལུང་དགུ་བརྒྱབ་ཅིང་། ཆུ་ཕྲན་ཆུ་བོ་གང་མང་བརྒལ་བ། རྐང་
ལམ་དང་ནི་གཞུང་ལམ་འདོད་རྒུར་བརྒྱུད་དེ་གནས་གཞན་པར་ཁ་
བསྐོར་ནའང་། དེས་བདག་པོ་གསར་རྙིང་གི་དབུལ་ཕྱུག་དང་ལྟོ་ཡི་
བཟང་ངན་ལ་མི་ལྟ་བར་དེ་ལ་རང་དབང་འབྱོར་པ་ལྟ་བུའི་ཚུལ་གྱིས་
བསམ་དབང་དྲན་དབང་མེད་པར་ ཕྱིར་བདག་པོའི་ཡུལ་དུ་ཐིངས་
པར་ངེས། ཚུལ་དེས་“འབྱོར་དུས་ཉེ་བའི་དྲུང་ན་ཞུམ་ཞུམ་དུ་འགྲོ་
ཞིང་། །རྒུད་ཚེ་རིང་བའི་ས་རུ་མཛུབ་ཀེར་གྱིས་འཕྱ་བའི” གཤིས་ངན་
དག་གི་བླ་སྲོག་ཞེན་ཁ་ལོག་པ་དེའི་རིགས་གཞལ་བ་ཡིན་ན། ཡང་ལ་
ཐིངས་པ་ནི་འདིར་འགྲོ་བའམ་འོང་བའི་དོན། །
ها19



སྐོམ་སེལ་བདུད་རྩིའི་ཆུ་རྒྱུན། (༩)
ལྕི་བའི་ཁྱད་པར་གྱིས་དམན་དང་མཆོག་གི་རང་བཞིན་ཇི་འདྲ་མངོན་
པར་གསལ་བ་ཞིག་བསྟན་འདུག གཞན་ཡང་། ཁྱི་འགའ་རེ་བདག་
པོ་ལ་སླ་ངའི་བཀྲུས་ཆུ་ཙམ་ལས་ལྡུད་རྒྱུ་མེད་ནའང་། ལྟོ་གཉོམ་པའམ་
མེད་པའི་ཕྱིར་ན་གཞན་དུ་འགྲོ་བའམ་འབྲོ་བ་མི་སྲིད། །
ཞི་མི་ནི་བདག་པོ་ཕྱུག་པོར་དགའ་བའི་གཡུང་དྭགས་ཤིག་ཡིན་
ཞིང་། ཚན་རིག་དང་མི་མཐུན་པའི་གྲགས་ཚོད་ལྟར་ན། ཁྱིམ་ཚང་གི་
འབྱོར་བའམ་རྒུད་མིན་དེ་ཞི་མི་ཁྱིམ་དུ་རྒྱུན་ཆགས་ཀྱིས་སྡོད་མིན་ལ་
བརྟགས་ན་ཤེས་ཐུབ་ཟེར། རང་ཁྱིམ་དུ་གསོས་པའི་ཞི་མི་སྐབས་
འགར་མ་གཏོགས་དུས་ཕལ་ཆེ་བར་གཞན་དུ་འགྲོ་བར་བྱེད་པ་ནི་ཁྱིམ་
དེའི་འབྱོར་པ་རྒྱུད་རྒྱུ་ཡིན་པའི་སྔ་ལྟས་སམ་རྒུད་བཞིན་པའི་མཚོན་
རྟགས་ཡིན་སྐད། །
བསྟུད་མར་ཉིན་འགའ་ལ་ལྟོ་ལྡད་རྒྱུ་མེད་ནའང་ཁྱི་ལ་དེའི་
དབང་གིས་འགྱུར་ལྡོག་ཅི་ཡང་མེད། ཁྱི་ཉིད་བདག་པོ་ལ་ལོབས་པའི་
རང་བཞིན་འགྱུར་རྒྱུ་མེད་པ་དེ་ལྟ་བུ་ནི་རྒྱུག་ཁྱི་དང་དེའི་བདག་པོའི་
བར་ལ་ཡོད་མི་སྲིད་དེ། དཔེར་ན་འོ་མ་རུལ་བ་དྲོད་ཚད་ལྡང་བའི་
( འདང་བ་)ནང་དུ་ཇི་ལྟར་ངོ་བོ་གཞན་དུ་འགྱུར་བའི་ཞོ་ཡི་རུ་རྟ་
བླུགས་ཀྱང་སྐྱུར་བ་འཕེལ་ནས་སོབ་སོབ་ཏུ་གྱུར་ཏེ་དྲི་ང་བ་བྲོ་ཞིང་སློག་
192
གུ



ཆད་གཏེད་]འདྲའི་རྣམ་པར་འགྱུར་བ་ལས་གཞན་ཅི་ཡོད། ཡང་
དཔེར་ན། གཡོན་ཅན་སྐྱེ་བོ་ཞིག་གིས་གཡོ་སྒྱུ་ཅན་གཞན་ཞིག་བསླུས་
པ་ནང་བཞིན་ནོ། །
རྣམ་པ་འདྲ་བ་ཙམ་རྒྱུ་མཚན་དུ་བྱས་ནས་རྒྱུག་ཁྱི་ཞེས་དཔེར་
འཇོག་ས་བྱེད་ན་མ་གཏོགས། རང་བཞིན་གྱིས་དཔྱད་པ་བཏང་ན་ཁྱི་
ཡོད་ཚད་ལ་རྒྱུག་ཁྱི་ཡི་སྐྱོན་གྱིས་ག་ལ་ཁྱབ་ཐུབ། དེ་བས་ན་མིའི་ནང་
ན་རང་བཞིན་བསྲུང་བ་མེད་པའི་དུག་ཚེར་སྡོང་པོ་ལྟ་བུ་ཡོད། ཁྱིའི་
ནང་ནའང་མི་ངན་པ་བཞིན་དུ་རྐུ་བྱེད་པ་དང་གཞའ་རྒྱུག་བྱེད་པ།
བདག་པོའི་ངོའང་མི་ཟིན་པར་རྨུག་པར་རྩོམ་པ། ཁྱིམ་གྱི་མགྲོན་པོའི་
ཐོག་ལ་རྒྱུག་པའི་ཁྱི་ངན་ཡོད་དེ། ཁྱི་ངན་བཀག་ན་མི་ཐུབ། མི་ངན་
བཟུང་ན་མི་ཐུབ་ཅེས་པའི་གཏམ་དཔེ་འདིས་ཀྱང་གོང་དུ་གསལ་བའི་
དོན་དེའི་ཕྱོགས་གཅིག་མཚོན་ནོ། །
དེ་དག་བས་ཀྱང་ཁྱད་མཚར་ཆེ་བ་ཞིག་ནི། ཁྱི་ལ་ལས་མདུན་
དུ་ཤ་སོགས་ཟས་བཅུད་སྣ་ཚོགས་བཞག་ཡོད་པ་མཐོང་བཞིན་དུ་འགྲམ་
ཆུ་ལྡང་ཞིང་དེ་མིད་པ་ཙམ་གྱིས་ཅེ་རེར་བལྟས་ཏེ་འདུག་པ་ལས་གཡོ་
གཏེད་ནི་འདིར་བཤགས་པའི་དོན་ཏེ་རལ་བར་བཏང་བ།
(2གཞའ་རྒྱུག་ནི་ལྐོག་ནས་རྒྱུག་པའི་དོན།
193



འགུལ་བྱེད་མི་དཔེ། ཇི་ལྟར་བདག་པོས་མ་བྱིན་བར་དུ་དེ་ལྟར་རང་
དགར་མི་ཟ་བའི་ཁྱི་བཟང་པོ་འདིའི་རིགས་ཀྱིས་མ་བྱིན་པར་ལེན་པའི་
མི་ངན་རྣམས་ལ། སྨྲ་བར་ནུས་ཤིང་དོན་གོ་ཡང་། ། རང་རིགས་ངན་
པར་མི་དོ་བ། ། གལ་སྲིད་མཇུག་མི་ལྡན་ན་ཡང་། །གྲལ་ལ་མ་འཚང་
བརྗོད་པར་རྟོག །
ཁྱི་ཡི་རིགས་ལ་དེ་ལྟ་བུའི་རང་བཞིན་དག་པོའི་སྐོར་ཡོད་པར་མ་
ཟད། “ མ་བསླབས་མཁས་པ་གླིང་ན་མེད། ། བསླབས་པས་མཁས་
པར་གླང་ཡང་འགྱུར། །” ཞེས་པའི་དཔེ་བཞིན། དོན་བྱེད་ཀྱི་ནུས་པ་
སློབ་ཆོག་ལ། ལོབས་ཟིན་པའི་ནུས་པ་དེས་དོན་བྱེད་སྐབས། གོ་བརྡ་
སྤྲད་དེ་མིའི་བློ་མོས་བཞིན་དུ་བྱ་བ་མང་པོ་ཞིག་བསྒྲུབ་ཏུ་བཅུག་ཆོག
དཔེར་ན། ཉེན་རྟོག་པའི་ཁྱི་དང་ཤ་ཁྱི་བཟང་པོའི་རིགས་ཀྱིས་མཚོན་
ནོ། །དེས་ན་འདིས་ “ འཁྱོག་པའི་ཤིང་དེ་བསྲངས་ན་ཡང་། ། བརླན་
དང་འཕྲད་ན་ཡ་ཡོར་འགྱུར། ། རང་བཞིན་ངན་པ་བཅོས་ན་ཡང་། །
རྐྱེན་དང་འཕྲད་ན་རང་མཚང་སྟོན། །” ཅེས་པའི་ལེགས་བཤད་ཀྱིས་
བསྟན་པའི་གཤིས་ངན་དག་གི་སྤྱོད་ཚུལ་དང་རང་བཞིན་ལ་འཕྱས་པ་
མ་ཡིན་ནམ།
རྒྱུ་མཚན་གོང་དག་གི་དབང་གིས་ཁྱི་ངན་པའི་སྐྱོན་གྱིས་ཁྱི་
ཐམས་ཅད་ལ་ཁྱབ་ཏུ་བཅུག་པའི་གཟུ་བོར་མི་གནས་པའི་ལྟ་སྟངས་
6 194 o



ནོར་འཁྲུལ་ཅན་དེ་ཁྱད་དུ་བསལ་བ་ཡིན་ན་མི་འོས་སམ། བྱ་དངོས་
ཀུན་ལ་བཟང་ངན་གྱི་ཕྱོགས་རེ་ཡོད་ངེས་པས། ཁྱི་ཀུན་ལ་མི་འབྱོར་
བའི་སྐྱོན་མཚང་གི་བརྗོད་པ་སྤངས་ཏེ་ཁྱི་བཟང་པོའི་རིགས་དཀར་སར་
བཏོན་1ན་མི་ལེགས་སམ།
ཁྱི་དང་བདག་པོ། རྒྱུག་ཁྱི་དང་བདག་པོ། ཞེས་པའི་ཐ་སྙད་
ཚོགས་པ་འདི་གཉིས་ནང་གི་སྒོ་ཁྱི་དང་རྒྱུག་ཁྱི་ཞེས་པ་ཡིག་གཟུགས་མི་
འདྲ་ལ་སྒྲའང་མི་འདྲ་ཞིང་། དོན་དང་ངོ་བོའི་ཁྱད་པར་མི་འདྲ་བར་མ་
ཟད། དེ་གཉིས་ལ་འབྱུང་བའི་མཇུག་གི་འབྲས་བུ་ལ་དེ་བས་ཀྱང་
གནམ་ས་ལྟ་བུའི་ཁྱད་པར་ཡོད། སྒོ་ཁྱི་བཟང་པོ་གོ་ཆོད་ཅིག་གིས་
བདག་པོ་དང་གཞན་དག་ལ་དངོས་བརྒྱུད་པ་གང་རུང་གི་སྒོ་ནས་ཕན་
ཆེན་པོ་འདོགས་ཤིང་། རྒྱུག་ཁྱིས་དེ་ལས་ལྡོག་སྟེ་གནོད་པ་ཆེན་པོ་སྐྱེལ་
ངེས་སོ། །
ཁྱི་ནི་ཇི་ལྟར་བཟང་པོ་ཞིག་ཡིན་ཀྱང་རུང་གི དེ་ལ་སྟག་སེང་ལྟ་
བུའི་གྲགས་སྐད་དང་། གླང་ཆེན་ལྟ་བུའི་རིན་ཐང་མེད་ལ། ཤེའུ་ལྟ་
བུའི་མཛེས་སྡུག་དང་། དོམ་ཁྲ་ལྟ་བུར་དགའ་མཁན་ཡང་སུ་ཞིག་ཡོད།
1དཀར་སར་བཏོན་ནི་ཉེས་མེད་ལ་ཉེས་འགེལ་བྱས་པ་རྣམས་མཐར་ཉེས་པ་མེད་པ་གསལ་
པོ་བྱས་པའི་དོན།
(ི་ཤེའུ་ནི་རི་དྭགས་ཤ་བའི་ཕྲུ་གུ།
# 195 a



སྐོམ་སེལ་བདུད་རྩིའི་ཆུ་རྒྱུན། (༩)
annan
དེའི་ནུས་པ་དང་བྱེད་ལས་ཀྱང་སྤྱིར་བཏང་བ་ཞིག་ཡིན་པ་ལས། མེ་
འཁོར་ལྟ་བུའི་ཟིལ་ཤུགས་དང་གནམ་གྲུ་ལྟ་བུའི་ལྡིང་རྩལ་མེད་པས་
ཀུན་ལ་ཡ་མཚན་དུ་འཇུག་བྱེད་ཀྱི་གནས་གང་ཡང་མེད་མོད། འོན་
ཀྱང་ཞིབ་ཏུ་བསམས་ན་གོང་དུ་སྨོས་པའི་ཁྱི་བཟང་པོ་དག་གི་གཤིས་ཀ་
ལས། ང་ཚོས་རིན་གྱིས་ཁུགས་ཐབས་མེད་པའི་དངོས་པོ་རྣམས་ཀྱི་
གཉུག་མའི་རང་བཞིན་མཚར་པོ་ཞིག་མཐོང་བ་མིན་ནམ། རིན་པོ་
ཆེའི་རང་བཞིན་དང་བསྒྲུན་དུ་བཟོད་པའི་ཁྱི་བཟང་པོ་དག་གི་གཤིས་
ཀ་དེ་ལྟ་བུ་ནི་རྒྱུག་ཁྱི་དག་ལ་གཏན་དུ་ཡོད་སྲིད་དམ། །
མེ་ཡི་དཀྱིལ་འཁོར་གསལ་བའི་ནང་། །
ཆུ་ཡི་རང་བཞིན་འགྲོགས་པ་མེད། །
དུག་སྦྲུལ་ཆེན་པོའི་ཁ་རླངས་ནི། །
ཙན་དན་དྲི་ལ་འགྱུར་རམ་ཅི། །
དེ་བས་ན་མི་ཁྱི་འདྲ་བ་དག་ལས་ཁྱི་མི་འདྲ་བ་དག་གིས་མི་
བཟང་ངམ། རྒྱུག་ཁྱི་ཞིག་ཡིན་གཤིས་རྒྱལ་ཁབ་ཀྱི་བདག་དབང་དང་
རང་བཙན། མི་རིགས་ཀྱི་ལ་རྒྱ་དང་ཁེ་ཕན། ཡུལ་ཕ་མའི་དྲིན་ལན།
1 གཉུག་མ་ནི་སྔོན་མའམམ་གཞིའི་དོན་།
(2)བསྐྲུན་ནི་འགྲན་པའམ་དོ་ཟླ་བྱེད་པའི་དོན།
6 196 A



ཁྱིམ་
ཤ་ཕུ་ནུའི་བརྩེ་སེམས། གྲོགས་དམ་པའི་མཛའ་མཐུན་བཅས་ནི་ཁོའི་
ཡིད་ཀྱི་སྣང་ངོར་འཆར་བ་ག་ལ་སྲིད། རྒྱུ་མཚན་ནི་དེ་དག་ངན་པ་
འདུས་པའི་ཕུང་པོར་གྲུབ་པའི་ཕྱིར། །
སྤྱིར་མི་ཐམས་ཅད་ལ་གཤིས་ཀ་དང་འབྱུང་བའི་དབང་གིས་
དགའ་སྐྱོ་ཆགས་སྡང་གི་ཉམས་འགྱུར་ངང་གིས་འབྱུང་ལ། སྲོག་འཚོ་
ཞིང་དེ་ཉིད་ཀྱི་རྒྱུན་མཐུད་པའི་ཕྱིར་སྤྱི་ཚོགས་ཀྱི་འཚོ་བར་ཟབ་ཞུགས་
བྱེད་དགོས་ཤིང་། མི་ཆོས་སྤུས་གཙང་གི་དྲི་བསུང་ལྡང་བའི་སྤྱི་ཚོགས་
ཀྱི་ཁོར་ཡུག་དང་བླ་ན་མཐོ་བའི་ཀུན་སྤྱོད་དར་འཇམ་གྱིས་བཅིངས་
པའི་མི་རྣམས་ཀྱི་སྤྱི་ཚོགས་ནང་དུ་རང་དང་གཞན། སྒེར་དང་སྤྱི་ཞེས་
པའི་ཐ་སྙད་དག་གནས་པ་བཞིན་རང་དོན་དང་གཞན་དོན་ཡང་ལུགས་
མཐུན་ཚུལ་ལ་གནས་པའི་སར་སྒྲུབ་པར་བྱེད།
ཡིན་ནའང་གཤམ་དུ་གསལ་བ་ནི་རིགས་གང་ཞིག་ལ་གཏོགས་
པའི་ཁྱད་ཆོས་ཡིན་ནམ། འདོད་རྔམ་ཆེ་བ། ཞེ་སྡང་ཆེ་བ། སྤོ་ཁ་ཚ་
བ། བརྣབ་སེམས་ཆེ་བ། བརྣག་སེམས་ཆེ་བ། སེར་སྣ་ཆེ་བ།
ཕྲག་དོག་ཆེ་བ། དྲིན་བྱས་དྲིན་དུ་མི་གོ་བ། མ་རུངས་ཁོག་བཅུག་གི་
[བརྣབ་སེམས་ནི་གཞན་རྒྱུ་རང་ལ་འཐོབ་འདོད་ཀྱི་བསམ་པ།
(2བརྣག་སེམས་ནི་འདིར་གཞན་ལ་ངན་བྱེད་འདོད་ཀྱི་བསམ་པ།
༤ 197a



སྐོམ་སེལ་བདུད་རྩིའི་ཆུ་རྒྱུན། (༩)
འགྲན་སེམས་ཆེ་བ། རང་བཞིན་མི་བརྟན་སྲུང་མདའ་བཞིན་དུ་ཅུང་
ཟད་ཙམ་གྱིས་མཐོ་ཞིང་དམའ་བར་འགྱུར་བ། འབྱོར་པའི་ཚེ་ན་སེང་
གེ་བཞིན་དུ་འགྱིང་བ། རྒུད་པའི་ཚེ་ན་ཁྱི་རྐུན་ལྟ་བུར་ཞུམ་ལ། གཉེན་
དང་གྲོགས་ལ་ཚེར་མའི་ངང་ཚུལ་དང་མཐུན་པར་རྩུབ་པ། དགྲ་དང་
དྲག་ཤུལ་ཅན་ལ་སྲིང་བལ་གྱི་ཕུང་པོ་དང་མཚུངས་པར་འཇམ་པ། རྒྱུ་
ནོར་ལ་ཚེ་སྲོག་ལས་གཅེས་ཤིང་སྙིང་པོ་ཆེན་པོ་ཡོད་པར་བསམ་པ།
གཞན་གྱི་ཕྲག་པར་སྤོས་ནས་རང་ཉིད་ཇེ་མཐོར་གཏོང་བ། རང་གི་
བདེ་སྐྱིད་དེ་ གཞན་སྡུག་བསྔལ་ལ་གཏད་པའི་ ཐོག་ ཏུ་འཛུགས་པ།
རང་ལྟ་མཆོག་ཏུ་འཛིན་པ། རང་ཉིད་ཁོ་ན་མཁས་པར་རློམ་པ། རང་
མཚང་ངང་གིས་སྟོན་ཡང་གཞན་དག་རྫུན་གྱིས་བསླུ་བ་ནི་རང་ཉིད་
སྤྱང་གྲུང་འཛོམས་པར་རློམ་པ། མངོན་ལྐོག་མི་མཚུངས་པ། བསམ་
སྦྱོར་མི་མཚུངས་པ། ཡར་ངོ་མར་གཅོད། མངོན་བརྩི་ལྐོག་འགལ།]
རང་ཕན་གཞན་གནོད། གཞུང་བརླགས་སྒེར་སྲུང་
། གཞན་སྐྱོན་
ཏིལ་འབྲུ་ལྟ་བུའང་མིག་ལམ་ན་རི་ལྟར་སྣང་ཞིང་། རང་སྐྱོན་རི་བོ་ལས་
ཆེ་བའང་རྡུལ་ཕྲན་བཞིན་དུ་མིག་སྡུན་དུ་མི་ཐོགས་པ། རང་རྒྱུ་རི་བོར་
(1མངོན་བའི་ལྐོག་འགལ་ནི་གཞན་ལ་མངོན་སུམ་དུ་ཁ་ཡག་ངོ་དགའ་བྱེད་པ་དང་ལྐོག་ཏུ་
བསམ་སྦྱོར་ངན་པ་བཅངས་པ། །
6 198



ཁྱེམ་བུས་འཛུགས་པའང་མི་ནུས་བཞིན་དུ་གཞན་ནོར་མིག་འབྲས་ལྟ་
བུ་ས་བརླགས་རྡོ་བརླགས་སུ་བཅོམ་པ། རང་ལུས་ཆུ་ཤིང་སྟེང་དུ་ཁབ་
ཀྱིས་འཛུགས་པའང་མི་སྲོན་བཞིན་དུ་གཞན་ལུས་ཙན་དན་གྱི་ལྗོན་པ་
མཚོན་རྣོན་གྱིས་གཏུབ་པ། རྒྱོབ་ཅེས་བསྐུལ་ན་ཨ་ཕའི་མགོ་ལའང་
བརྒྱག་པའི་བླུན་ཞིང་རུས་པ་མེད་པ། རྒྱུགས་ཞེས་བསྐུལ་ན་གཤིན་
རྗེའི་འཕྲང་ལའང་རྒྱུག་པའི་སྡེར་མ་དང་ལོང་མཆོང་བ། རང་དོན་དུ་
ཕ་མ་བུ་ཕྲུག་ཀྱང་བཙོང་ཕོད་པའི་སྒེར་སེམས་ཅན། ཕན་ཁབ་ཀྱི་རྩེ་མོ་
ཙམ་བཏགས་པ་ལ་ལོན་རྟ་ཁལ་མཛོ་ཁལ་ལྟ་བུར་རེ་བ། གཞན་ལ་ཕན་
འདོགས་པ་ནི་ལན་ཁོ་ནའི་དོན་དུ་ཡིན་པ། ཕར་ལ་མཛའ་བའི་དར་
ཟབ་བསྲིངས་ནའང་ལོན་དུ་སླུ་བྱེད་ལྕགས་རྒྱུས་འཛིན་པ། ཕར་ལ་སྒོ་
གསུམ་གུས་པའི་ལྷག་བསམ་འབྲས་བུ་དུད་ནའང་ལོན་དུ་ཁྲོ་བའི་རྡོ་
ཆར་གང་བྱུང་དུ་ཕབ་པ། ཕར་ལ་འོ་མའི་དུང་གི་ཆར་བ་ཕབ་ནའང་
ཚུར་ལ་དུག་ཅན་ལྕེ་གཉིས་སྐྱོང་བ། གང་ཞིག་རང་གིས་མི་འདོད། མི་
ཐེག མི་ལྕོགས་པ་ཤེས་བཞིན་དུ་གཞན་ལ་བཙན་གྱིས་སྡུག་བསྔལ་དུ་
འགྱུར་བའི་རྡོག་ཁྲེས་འགེལ་བ་བཅས་ནི་རྒྱུག་ཁྱི་དང་ཁྱི་ངན་ལྟ་བུའི་མི་
དག་གི་ངང་ཚུལ་ལོ། །
གཞན་ཡང་གང་ཡང་མ་ཐོས་ཅི་ཡང་མི་རྩོམ་པའི་མཁས་པ།
ཤེས་རློམ་དབང་ཤེད་ཅན་གྱི་སློབ་དཔོན། རིན་པོ་ཆེའི་འབུལ་བར་



སྐོམ་སེལ་བདུད་རྩིའི་ཆུ་རྒྱུན། (༩)
བརྟེན་ནས་ཐོབ་པའི་དཔོན་པོ། དམངས་ཀྱི་གཤེད་མར་གྱུར་པའི་
དམག་དཔོན། གསེར་དངུལ་གྱི་ཁོལ་པོར་གྱུར་པའི་ཕྱུག་པོ། ལུགས་
དཀྲུགས་ཀྱི་གཏེ་བོར་གྱུར་པའི་ཁྲིམས་དཔོན། སྐྱེ་བོའི་སྲོག་ལ་གཟན་
པའི་ཕྱི་གོས་ཙམ་གྱི་སྨན་པ། ཕྱི་ལ་སངས་རྒྱས་དར་འཕྱུར་ཡང་ངོ་བོར་
ཆོས་བརྒྱད་ རླུང་ གིས་སྐྱོད་པའི་རབ་བྱུང་བཙུན་པ། ལུག་མགོ་
བཤམས་ནས་ཁྱི་ཤ་བཙོང་བའི་ཚོང་བ་བཅས་འདི་དག་རྣམས་ཀྱང་གང་
གི་ངང་ཚུལ་ལ་མཐུན་པ་དཔྱོད་ལྡན་རྣམས་ལ་ཞུ་ཅི་དགོས་ཏེ་མི་དགོས་
སོ། །
གོང་དུ་སྨོས་པའི་དོན་གྱི་ཚན་པ་དེ་གཉིས་ནི། རྒྱུག་ཁྱི་དང་ཁྱི་
ངན་ལྟ་བུའི་མི་དག་གི་རང་བཞིན་ཉིད་རྣམ་པའི་ཐོག་གི་སྤྱིར་བཏང་
བའི་མཚོན་ཚུལ་ཡིན་ཏེ། རང་བཞིན་དེ་ཉིད་ཀྱི་དམིགས་སུ་བསལ་
བའི་མཚོན་ཚུལ་ཇི་ལྟ་བུ་ཞེ་ན། དེ་དག་ནི་མིའི་ཤ་ཚུགས་སུ་ལངས་
ནའང་ཁྱི་ངན་གྱི་སྲོག་གིས་བཟུང་བ་དང། རང་འཚོ་བའི་དོན་དུ་
(1)ཁོལ་པོ་ནི་གཡོག་པོའི་དོན།
(2ཆོས་བརྒྱུད་ནི་ཕནི་གནོད་ཕྲན་བུ་ཙམ་གྱིས་དགའ་བ་དང་མི་དགའ་བར་འགྱུར་བའི་ཆོས་
བརྒྱུད་དེ། རྙེད་པར་དགའ་བ། མ་རྙེད་པར་མི་དགའ་བ། སྙན་པར་དགའ་བ། མི་སྙན་
པར་མི་དགའ་བ། བསྟོད་པར་དགའ་བ། སྨད་པར་མི་དགའ་བ། བདེ་བར་དགའ་བ།
མི་བདེ་བར་མི་དགའ་བ་བཅས་བརྒྱད་དོ། །
200a



བདེན་དོན་ཁྱད་དུ་གསོད་ཐུབ་པ། རང་གི་ཚེ་སྲོག་ཕ་མ་དང་བུ་ཕྲུག་གི་
ཚེ་སྲོག་གིས་ཉོ་ཕོད་པ་དང་། རང་གི་ཁེ་ཕན་འཐོབ་བྱེད་ལ་མེས་རྒྱལ་
དང་མི་རིགས་ཀྱི་རང་དབང་དང་ལ་རྒྱ་བཙོང་ནུས་པ་སྟེ། མདོར་ན་
སྟོང་གསུམ་གྱི་འཇིག་རྟེན་ཁམས་སུ་དེ་དག་ལས་སྒེར་སེམས་ཆེ་བ་མེད་
པ་དང་སྒེར་གྱི་ཕུང་པོར་ཞུགས་པའི་སྐྱུག་བྲོ་བའི་བླ་སྲོག་འབའ་ཞིག་
ཡིན་གཤིས་དྲི་ངན་བསྐལ་བརྒྱར་མི་ཟད་དོ་ཞེའོ། །དེས་ན་དེ་དག་ལ་
འབྱུང་བའི་མཐའ་མ་ལ་ཡོགས་ཇི་ལྟར་འཁོར་རམ་ཞེ་ན། གཤམ་དུ་
གཟིགས་པར་འཚལ་ལོ། །
ས་པཎ་གྱིས། རྒྱུ་འབྲས་སླུ་བ་མེད་པ་འདི། །ཐམས་ཅད་མཁྱེན་
པའི་ཁྱད་ཆོས་ཡིན། །ཞེས་གསུངས་ཏེ། ཚིག་འདིའི་ནང་ཆོས་ལུགས་
པའི་ལྟ་བ་ཡོད་ནའང་དོན་ལ་ཕྱི་རོལ་ཡུལ་གྱི་བྱ་བ་དང་དངོས་པོའི་
གནས་ལུགས་དང་བཟློག་ཏུ་མེད་པའི་རང་ཉིད་ཀྱི་འཕེལ་ཕྱོགས་དེ་
མཚོན་པ་ཡིན། དེང་སང་མི་རྣམས་ཀྱིས་སྡིག་ལ་ངན་པའི་འབྲས་བུ་
དང་དགེ་ལ་བཟང་བའི་འབྲས་བུ་ངེས་པར་འབྱུང་ངོ་ཞེས་བརྗོད་པའང་
ཆོས་ལུགས་པའི་ཐ་སྙད་གཡར་ཏེ་ཕྱི་རོལ་བྱ་དངོས་ཀྱི་ངང་ཚུལ་སྟོན་པ་
ཙམ་མོ། །
2)ལ་ཡོགས་ནི་གཞན་ལ་ཚུལ་མིན་གྱི་བྱ་བ་བྱས་པའི་ངན་འབྲས་རང་ཐོག་ལ་སྨིན་པའི་མིང་།
201_o



སྐོམ་སེལ་བདུད་རྩིའི་ཆུ་རྒྱུན།
(༩)
རྒྱུག་ཁྱི་དག་གི་བདག་པོ་ནི་འཇིག་རྟེན་ཀུན་པོ་ཁམ་ཟས་སུ་བྱེད་
པའི་སྲིན་པོ་ཤི་ཐེ་ལེ་དང་། ཡོད་ཚད་གསོད་པ་དང༌། ཐམས་ཅད་
འཕྲོག་པ། མ་ལུས་པར་སྲེག་པར་བྱེད་པའི་བདུད་རིགས་མངོན་སུམ་
དུ་གྱུར་པ་རི་པིན་ཇག་དམག་ལྟ་བུ་ཡིན་ལ། དེ་དག་ནི་མི་ཞིག་གསོད་
པ་ལ་འབུ་ཞིག་རྡོག་པས་གཅིར་བའམ་རྩི་རྐང་གཅིག་ལག་པས་འཐོག་
པ་ལྟ་བུའི་སྣང་བའང་མེད་པའི་མ་རུངས་གདུག་ཅན་ཡིན། དེ་དག་
གིས་མི་དམངས་དང་སྤུན་ཟླ་ཁྲི་འབུམ་བྱས་ནས་བཤས་རར་འདེད་
སྐབས་རྒྱུག་ཁྱི་རྣམས་ནི་ལམ་སྣ་འཁྲིད་མཁན་དང་ཇུས་ངན་འདོན་པ་
པོ་ཡིན། གཤེད་མ་དག་གིས་རང་གི་གྲོགས་པོ་དང་སྤུན་ཟླ་ཤུལ་ནས་
འཛིན་སྐབས་རྒྱུག་ཁྱི་རྣམས་ནི་གསང་བ་བརྟོལ་མཁན་དང་གྲོགས་ཀྱི་
གདོང་ལ་མཛུབ་མོ་བཙུགས་ཏེ་འཚོང་མཁན་ཡིན། གཤིན་རྗེ་ལས་
མཁན་ལྟ་བུའི་ཇག་དམག་གིས་རང་ཕྱོགས་གྲོགས་པོ་དང་སྤུན་ཟླར་ཡ་
ང་སྙིང་རྗེ་མེད་པར་ཚད་ལས་བརྒལ་བའི་མནར་གཅོད་བྱེད་སྐབས་རྒྱུག་
ཁྱི་རྣམས་ནི་ཁོང་ལ་དགའ་བ་འཕེལ་ཞིང་གདོང་ལ་འཛུམ་སྟོན་མཁན་
ཡིན། བཙན་འཛུལ་དམག་གིས་རང་ཉིད་མེས་རྒྱལ་གྱི་མངའ་ཁོངས་
དུམ་བུ་དང་དུམ་བུར་གཏུབས་ཏེ་རྡོག་རྫི་བྱེད་སྐབས་རྒྱུག་ཁྱི་རྣམས་ནི་
གན་ཕྲོགས་དང་འདི་ལོངས་ ཤིག་ཟེར་ནས་རྩོད་མཁན་ཡིན། མི་
དམངས་ལ་བཙན་གནོན་དང་རྒྱུ་ནོར་ཧམ་འཕྲོག་བྱེད་སྐབས་རྒྱུག་ཁྱི་
༩ 202 a



རྣམས་ནི་ཡན་ན་མེད་པའི་ཨ་ཕྲུག་]དང་ངན་རོགས་ཡིན། ཕ་ཡུལ་
དགྲ་ལག་ཏུ་ཤོར་སྐབས་རྒྱུག་ཁྱི་རྣམས་ནི་ གཏེར་མཛོད་ ཇག་པར་
འབུལ་མཁན་དང་དགྲ་བགེགས་ནག་པོར་ཕ་ཡི་འདུ་ཤེས་འཛིན་པའི་བླ་
སྲོག་འཚོང་མཁན་ཡིན་ནོ། ། །
རྒྱུག་ཁྱི་ནི་ངན་པ་དགུ་ཚང་ཡིན་ལ། དེའི་བདག་པོ་ནི་རྒྱུག་ཁྱི་
ལས་ཀྱང་ངན་པ་ལྡབ་འགྱུར་དུ་ཡོད་པས་“ རི་དྭགས་འཛད་ན་ཤི་ཁྱི་
སྤགས་སུ་བྱ་” ཞེས་པའི་རྒྱའི་ཁ་དཔེ་བཞིན་བདག་པོའི་དམིགས་ཡུལ་
གྲུབ་སྐབས་རྒྱུག་ཁྱི་ལ་སྐྱིད་པོ་ཡོད་དམ་ཅི་སྟེ་མེད་དོ། ། དཔེར་ན། མུ་
འབྲེལ་བརྙན་འཕྲིན་《 ཁྲིན་ཀྲིན་》བྱ་བའི་ནང་གི་རྒྱུག་ཁྱི་དེའི་བྱུང་
མཐའ་ལས་རྒྱུག་ཁྱི་གཞན་དག་གི་མཇུག་འབྲས་སྔོན་ལ་ཚོད་དཔག་བྱ་
ཐུབ་བོ། །
དར་འབུས་རང་རྟེན་ཟོས་ཟོས་ནས། །
འགྲངས་པའི་དུས་ན་རང་ཡང་ཟད། །
རྒྱུག་ཁྱིས་འབྲས་ངན་བསགས་བསགས་ཏེ། །
སྤྱོད་པར་གཟས་ཚེ་རང་ཉིད་བརླགས། །
རྒྱུག་ཁྱི་ལ་འཕུང་བར་འགྱུར་བའི་རྒྱུ་ངེས་པར་འབྱུང་ངམ་ཞེ་ན།
(ཨ་ཕྲུག་ནི་འདིར་གཡོག་པོའི་མིང་།
203



སྐོམ་སེལ་བདུད་རྩིའི་ཆུ་རྒྱུན། (༩)
རྒྱུག་ཁྱིའི་བདག་པོས་ཀྱང་རྒྱུག་ཁྱིའི་རང་བཞིན་ངན་པ་དག་མི་རིག་པ་
མི་སྲིད་ཅིང་། དེས་ནམ་ཞིག་བདག་པོ་ལའང་རྨུག་པར་རྩོམ་པ་གདོན་
མི་ཟ་བས་འཇོག་པ་མི་དཔེ་སྟེ་མི་འཇོག་གོ་ཞེའོ། །
མི་ནི་ཁྱི་ངན་འདྲ་བ་ཡི། །
བརྒྱ་སྟོང་དུ་མའི་ཚོགས་པ་བས། །
ཁྱི་གཤིས་མི་ཡི་རྗེས་མཐུན་པ། །
གཅིག་གིས་ཀུན་ལ་ཕན་པ་མཐོང་། །
20+4



རྒྱ་ཚའི་དམག་བཀོད།
རྒྱ་ཚའི་དམག་བཀོད།
དེའང་ཞལ་ལུ་དཀར་པོ་དེ་ཉིད་ཀྱིས་གླིང་དཔལ་རྟུལ་སུམ་ཅུའི་
གཙོ་བོར་གྱུར་པའི་དམག་དཔོན་ཆེ་དྲག་རྣམས་འཛོམས་ཡོད་པ་ཐུགས་
སུ་ཆུད་ནས་འདི་ལྟར་གསུངས་སོ། ། གླིང་ཚོ་ཆེན་ ལྷ་ སྡེ་ དཀར་པོ་
ལགས། ། འདིར་ ཚོགས་ ཀྱི་མགོ་ དཔོན་ སུམ་ཅུ་ དེ། ། དུས་ ད་ རེས་
འཛོམས་ནས་འཁྱིལ་ལེ་གདའ། །ཉན་བསམ་ན་ཞལ་ལུའི་གླུ་ལ་ཉོན། །
གསུངས་ནས་གླུ་འདི་ལྟར་བླངས་པར་གདའོ། །
གླུ་ཐ་ལ་ལ་མོ་ཐ་ལ་ལེན། །གླུ་ཨ་ལ་ལ་མོ་ཨ་ལ་ལེན། །གླུ་མཆོད་
གཅིག་བསྟོད་གཉིས་ཨ་སྔོན་དགུང་། ། ཨ་སྔོན་དགུང་ལ་མ་མཆོད་ན། །
མགོ་དར་འཕྲུའི་གཏད་སོ་མི་འོང་ངོ་། ། གླུ་མཆོད་གཅིག་བསྟོད་གཉིས་
བར་སྣང་མཆོད། །བར་སྣང་ཁམས་དེ་མ་མཆོད་ན། །ལུས་ཁྲབ་དཀར་
གཏད་སོ་མི་འོང་ངོ༌། །གླུ་མཆོད་གཅིག་བསྟོད་གཉིས་དོག་མོ་ས། །དོག་
མོ་ས་དེ་མ་མཆོད་ན། ། རྐང་སག་ལྷམ་?)གཏད་སོ་མི་འོང་ངོ་
། ། ས་འདི་
1. གླིང་སྒྲུང་《ཧོར་གླིང་གཡུལ་འགྱེད་》ལས་བདམས།
(2)སག་ལྷམ་ནི་པགས་པ་སོག་རིའི་ལྷམ་གོག་
༤ 205 a



སྐོམ་སེལ་བདུད་རྩིའི་ཆུ་རྒྱུན།
(༩)
ས་ངོ་མ་ཤེས་ན། ། རྨ་དེལ་ཡག་ལྷ་ཐང་ཁྲ་མོ་རེད། ། ཆུ་མར་འབབ་རྨ་
ཆུའི་གཡས་ཟུར་ན། ། གླིང་ལྷ་དམག་དཀར་པོའི་གཞི་དཀྱིལ་རེད། ། ལྷ་
གུར་མཐོང་བ་ཀུན་སྨོན་རེད། ། ཕྱི་ལ་ཆོན་ཐག་མི་དགོས་གུར། །འཇའ་
ཚོན་སྣ་ལྔའི་ཆོན་ཐག་ཅན། །ནང་ན་ཀ་ར་མི་དགོས་གུར། ། མེ་ཏོག་
པདྨའི་ཀ་བ་ཅན། །གླིང་སེང་ཆེན་རྒྱལ་པོའི་ཁྲིམས་གུར་རེད། ། ག་ལ་ཆེ་
ནས་ཉི་མ་དེ་རིང་ཕུབ། །ཕོ་ང་དང་ང་ངོ་མ་ཤེས་ན། །རྨ་རི་མོ་བཞི་ཡི་
འདུས་མདོ་ན། ། མཁར་མི་འགྱུར་དངུལ་ཆུ་ ཁྲོ་ རྫོང་ན། ། གདོང་མི་
འགྱུར་རྒྱ་ཚ་ཞལ་དཀར་ཡིན། །ཚོ་ཆེན་ལྷ་སྡེ་དཀར་པོས་ཉོན། །ཧོར་ཨ་
ཆེན་ཐང་གི་གུར་དཀར་འདིས། ། ལས་མ་བྱས་ཚོད་མེད་ཅི་ཁོ་རེད། །
བདེན་ངེས་པ་གླིང་རུ་བརྙས་བཞག་རེད། །བུ་སྣང་ངུ་མེ་ཏོག་སད་ཀྱིས་
བཅོམ། །གླིང་དཔལ་རྟུལ་གང་དྲག་འདེམ་གསོད་བྱས། །ད་རུང་དེ་བས་
མི་ཚད་ལེ། །ཤར་གླིང་དཀར་གཡོན་ལུང་དམག་གིས་བཀང་། །རྩྭ་ཡར་
སྐྱེས་ཟོས་ཤིང་བརྫིས་སྐམ་བྱས། །ཆུ་མར་འབབ་འཐུང་ཞིང་རྙོག་མ་
བསླངས། །ཤིང་ཡར་སྐྱེས་བུས་ནས་ཐལ་བ་བཟོས། །ལས་མི་སྲིད་སྲིད་
པ་ངོ་མ་རེད། །དེ་སྟེ་ཚོ་ཆེན་ལྷ་སྡེ་འདིས། །གླིང་ཕ་ཆོས་གནམ་ལྕགས་
1 བརྫིས་སྐམ་བྱས་ནི་ཕྱུགས་ཟོག་གི་རྨིག་པ་དང་མིའི་རྡོག་པས་བརྫིས་ཏེ་སྐམ་པར་གྱུར་པའི་
6 206 ན



རྒྱ་ཚའི་དམག་བཀོད།
རལ་གྲི་དེ། ། ཁོ་ཧོར་སེར་གུར་དཀར་རྒྱལ་པོ་ལ། །ཤོར་ཟེར་བ་གཏམ་དེ་
ཨེ་ཐུབ་ལགས། །ཤར་གླིང་ས་མཐོང་བ་ཀུན་སྨོན་ན། །གདོང་ཆེ་རྒྱུད་རི་
རྒྱལ་ལྷུན་པོ་ཡོད། །འབྲིང་རྒྱུད་སྟག་མོ་ཐང་གང་ཡོད། །ཆུང་རྒྱུད་མདུང་
སོ་སྒྲོ་གང་ཡོད། ། གསེར་བ་སྒང་ལ་ཉི་ཤར་ཡོད། ། འོམ་བུ་མཚོ་ལ་དར་
ཆགས་ཡོད། །མུ་སྤྱང་མི་ཁྲི་རྟ་འབུམ་ཡོད། །གླིང་དཔལ་རྟུལ་རྩི་ཟད་མ་
ཐོན་བར། ། ཆོས་གྲུ་བཞི་གཏོང་ལེ་མི་འཆར་བས། ། དཔོན་པོ་ང་ཡི་
བསམ་ཚུལ་ལ། །ཧོར་གུར་དཀར་མགོ་སྐེ་མ་ལོན་བར། །ང་རྒྱ་ཚ་མི་སྡོད་
ཐག་གིས་ཆོད། །དེ་མིན་དམར་ནག་བཅུ་གཉིས་ཧོར། །མི་ཟད་རྟིང་པ་
མ་མཐོང་བར། ། ང་རྒྱ་ཚ་མི་སྡོད་ ཐག་གིས་ཆོད། ། སྒང་སྒང་རོ་ཡིས་
ཁེངས་ལེ་གཅིག །གཤོང་གཤོང་ཁྲག་གིས་བཀང་ལེ་གཅིག ། དེས་མི་
ཚད་རྨ་ཆུ་ཁྲག་ལ་བསྒྱུར། ། ལོ་གསུམ་ཕ་ཆོས་ཨེ་ཟིན་ལྟ། ། ལོ་གསུམ་
ནས་ཨ་ནུ་སེང་ཆེན་དེ། །ཤར་ཁྲ་བོ་གླིང་ལ་ཨེ་འབྱོན་བསམ། །ཁོང་སེང་
ཆེན་བྱུང་ནས་མ་བྱོན་ན། །འབུམ་པའི་རྒྱ་ཚ་ཞལ་ལུ་ངས། །ལུས་འདོམ་
གང་འབེན་ལ་མ་བཞག་ན། །གདོང་ཞལ་ལུ་ཟེར་བ་དགྲ་ལ་སྒྱུར། །དེ་
ནས་ཚོ་ཆེན་ལྷ་སྡེ་རྣམས། །སྟོད་གླིང་གསེར་བ་མཆེད་བརྒྱད་ཡོད། །སྡེ་
ལུང་པ་ཤོག་ཆེན་བརྒྱུད་ལ་ཟུག །དམག་གསེར་འཕྲུ་ཅན་ལ་དགུ་བརྒྱ་
ཡོད། །གསེར་འཕྲུ་ཅན་རྣམས་གྲ་སྒྲིག་གྱིས། །དཔུང་རྟགས་གསེར་བྱང་
ཐོགས་ལ་ཤོག །གསེར་པའི་ཉི་འབུམ་དར་ཡག་གིས། །རང་འོག་དམག་
ཆ207_a



སྐོམ་སེལ་བདུད་རྩིའི་ཆུ་རྒྱུན། (༩)
ཀྱན
208



རྒྱ་ཚའི་དམག་བཀོད།
དཔོན་གྱིས་ལ་ཤོག །བར་གླིང་འོམ་བུ་ཚོ་དྲུག་དེ། །སྡེ་ཤོག་ལུང་པ་དྲུག་
ལ་ཟུག །དམག་དངུལ་འཕྲུ་ཅན་ལ་བདུན་བརྒྱ་ཡོད། །དངུལ་འཕྲུ་ཅན་
རྣམས་གྲ་སྒྲིག་གྱིས། །དཔུང་རྟགས་དངུལ་བྱང་ཐོགས་ལ་ཤོག ། འོམ་
བུའི་ཨ་ནུ་དཔའ་སེང་དེས། །རང་སྡེ་དམག་དཔོན་གྱིས་ལ་ཤོག །སྨད་
གླིང་མུ་སྤུང་སྡེ་བཞི་དེ། །སྡེ་ཤོག་ལུང་པ་བཞི་ལ་ཟུག ། དམག་དུང་འཕྲུ་
ཅན་ལ་ལྔ་བརྒྱ་ཡོད། ། དམག་ དུང་འཕྲུ་ཅན་རྣམས་གྲ་སྒྲིག་གྱིས། །
དཔུང་རྟགས་དུང་བྱང་ཐོགས་ལ་ཤོག །མུ་སྤྱང་རིན་ཆེན་དར་ལུ་དེས། །
རང་སྡེ་དམག་དཔོན་གྱིས་ལ་ཤོག །དཀར་རུ་སྟོང་སྐོར་བཅུ་གཉིས་དེ། །
ཆེ་རྒྱུད་ཚང་གི་ཚ་ཞང་རེད། ། དམག་རྒོད་འཕྲུ་ཅན་ལ་སྟོང་ཚོ་དགུ། །
རྒོད་འཕྲུ་ཅན་རྣམས་གྲ་སྒྲིག་གྱིས། །དཔུང་རྟགས་ཕུར་བྱང་ཐོགས་ལ་
ཤོག །དཀར་རུ་ཉི་མ་རྒྱལ་མཚན་དེས། ། རང་སྡེ་དམག་དཔོན་གྱིས་ལ་
ཤོག །ནག་རུ་སྟོང་སྐོར་བཅུ་གཅིག་དེ། ། འབྲིང་རྒྱུད་གླིང་གི་ཚ་ཞང་
རེད། །དམག་ལྕགས་འཕྲུ་ཅན་ལ་སྟོང་ཚོ་བདུན། ། ལྕགས་འཕྲུ་ཅན་
རྣམས་གྲ་སྒྲིག་གྱིས། །དཔུང་རྟགས་ལྕགས་བྱང་ཐོགས་ལ་ཤོག །ནག་རུ་
ཐར་པ་རྒྱལ་མཚན་གྱིས། །རང་འོག་དམག་དཔོན་གྱིས་ལ་ཤོག །འདན་
ཁ་ར་ཕྱུ་ར་བསེ་ར་གསུམ། །ཆུང་རྒྱུད་མུ་པའི་ཚ་ཞང་རེད། །སྡེ་ཤོག་ཆེན་
སུམ་ཅུ་ཐོབ་ལེ་ཡིན། ། དམག་དར་འཕྲུ་ཅན་ལ་དགུ་བརྒྱ་ཡོད། ། དར་
འཕྲུ་ ཅན་ རྣམས་ གྲ་ སྒྲིག་ གྱིས། ། དཔུང་ རྟགས་ རྒྱ་ དར་ དཀར་ པོ་
༠209



སྐོམ་སེལ་བདུད་རྩིའི་ཆུ་རྒྱུན། (༩)
ཐོགས། །བློན་ཆུང་གུ་རུ་རྒྱལ་མཚན་གྱིས། ། རང་སྡེ་དམག་སྣ་ཁྲིད་ལ་
ཤོག །བཙན་པོ་སྟག་རོང་ཤོག་དགུ་ལ། །དམག་རྔ་འཕྲུ་ཅན་ལ་བརྒྱ་ཚོ་
བཅུ། །རྔ་འཕྲུ་ཅན་རྣམས་གྲ་ སྒྲིག་གྱིས། ། དཔུང་རྟགས་རྔ་དམར་
ཐོགས་ལ་ཤོག ། སྟག་རོང་ཁྲོ་རྒྱལ་བེར་དཀར་ཅན། །རང་སྡེ་དམག་སྣ་
ཁྲིད་ལ་ཤོག །རྟའུ་མི་ཚོ་དམར་པོ་དང་། །སྒ་པ་རིན་ཆེན་ཚོ་དྲུག་དང་། །
སྐྱ་ལོ་ཕྱུག་གི་སྡེ་བ་གསུམ། །དམག་གཡུ་འཕྲུ་ཅན་ལ་བརྒྱ་ཚོ་བདུན། །
གཡུ་འཕྲུ་ཅན་རྣམས་གྲ་སྒྲིག་གྱིས། །དཔུང་རྟགས་གཡུ་བྱང་ཐོགས་ལ་
ཤོག །སྐྱ་ལོའི་ཁྱེའུ་འབྲུག་རྒྱལ་གྱིས། །རང་སྡེའི་དམག་སྣ་ཁྲིད་ལ་ཤོག །
རུ་གཡས་ཤོག་དམག་དཔོན་སེང་སྟག་གྱིས། ། དཔའ་ངར་མའི་བུ་ལ་
ཁྱོད་འདྲ་མེད། །རུ་གཡོན་ཤོག་དམག་དཔོན་དར་འཕེན་གྱིས། ། རྒོད་
ཐག་ཆོད་བུ་ལ་ཁྱོད་འདྲ་མེད། །རུ་དཀྱིལ་ཤོག་གུང་གི་དམག་དཔོན་
དེ། །ཉ་ཚ་ཨ་བརྟན་གྱིས་ལ་ཤོག །སྐྱེན་ཐག་ཆོད་བུ་ལ་ཁྱོད་འདྲ་མེད། །
དམག་སྤྱི་དཔོན་རྒྱུ་ཚ་ང་ལ་བབས། །རྨ་ཆུ་འདི་ལ་རབ་སོ་གསུམ། །སྟོད་
ཀྱི་གངས་དཀར་རབ་སོ་ལ། །སྟག་རོང་དཔོན་པོ་གཟིག་འཕེན་སྡོད། །
བར་གྱི་འོམ་བུའི་རབ་སོ་ལ། །ཁྲི་དཔོན་ཞལ་ལུ་ང་རང་འདུག །སྨད་ཀྱི་
སྤེན་ནེ་བྱེ་རབ་ལ། །ཚ་ཞང་འདན་མ་བྱང་ཁྲ་སྡོད། ། ཧོར་སྟོབས་ཆེན་
གླང་པོ་ཁྲ་འབར་དང་། །ཐང་རྩེ་གཡུ་འབྲུག་ཁ་ཡ་ལ། །འབུམ་པའི་རྒྱ་ཚ་
ང་རང་ལང་། །རྩལ་ཆེན་ནམ་མཁའ་སྤུར་ཟིན་དང་། །འབལ་ཆེན་གྲུ་
210 a



རྒྱ་ཚའི་དམག་བཀོད།
ཤཆ༄༅ རྒྱུག
གུའི་འཛིང་ཡ་ལ། ། འབྲུ་དགའ་སྡེ་ཆོས་སྐྱོང་བེར་ནག་ལོངས། ། སྡིག་
གཅོད་ཤན་པ་རྨེ་རུ་དང་། །རི་པའི་ཅོག་དམར་འཐབ་ཡ་ལ། །བློན་ཆེན་
འདན་མ་བྱང་ཁྲ་ལོངས། །རླུང་ནག་རྗེས་གཅོད་གཏུག་ཡ་དང་། །ནག་
པོ་ཁྲི་ཐུབ་འཐབ་ཡ་ལ། ། སེང་དོམ་བུ་མི་ཡི་སྤྱང་ཀི་ལོངས། །སྟོང་ཁོང་
འབྲུག་སྒྲའི་གཏུག་ཡ་དང། ། ཤེད་ཆེན་པང་འཁོར་འཐབ་ཡ་ལ། །དར་
འཕེན་དུག་གི་སྡོང་པོ་ལོངས། ། གུང་རྗེ་གཡུ་ཡག་གཏུག་ཡ་དང་། །
མཆོང་ལྷ་ སྨུག་ པོའི་ དཔུང་ ཡ་ ལ། ། དཔའ་ གསར་ ཉ་ ཚ་ ཨ་ བརྟན་
ལོངས། །ཐང་དཀར་རྩེ་རྒོད་འཐབ་ཡ་དང་། ། གློག་འཁྱུག་ཐོག་དམར་
གཏུག་ཡ་ལ། །སྟག་རོང་ཨ་ནུ་གཟིག་འཕེན་ལོངས། །པཱ་དུར་ཁྲི་ཐུབ་
འཐབ་ཡ་དང་། །ཆུ་བོ་གྱེན་ཟློག་གཏུག་ཡ་ལ། །གསེར་པའི་ཉི་འབུམ་
དར་ཡག་ལོངས། །མི་དུ་གསོད་བྱས་ཀྱང་སྡིག་ལས་མེད། །དུ་གསོད་མོ་
རྡེའུ་འཐུ་འཐུ་གྱིས། །རྟ་ཁྲོམ་རྒྱུག་གླིང་རུའི་ཤོ་ལ་མེད། །མགྱོགས་འདོ་
བ་ཁེར་རྒྱུག་གོང་བ་ལོན། །མདའ་ཁྲོམ་འཕེན་སྐྱེན་པོ་ངོ་སོ་ཆུང་། །ཁེར་
འཕེན་གར་གཏད་ཕོག་ལེ་དགོས། །གྲི་ཁྲོམ་གཡུག་སུས་ཕོག་ཤེས་རབ་
མེད། །གཅིག་གཡུག་འཐབ་ཡའི་མགོ་ལག་ལོངས། ། གླིང་ཆེ་རྒྱུད་ཆེ་
མགོ་མ་འཁུར་ལགས། ། འབྲིང་རྒྱུད་མཉམ་མགོ་འཁུར་བ་མིན། ། ཆུང་
རྒྱུད་བཙན་མགོ་ཁུར་ས་མེད། །མི་མང་ཁ་སེམས་གཅིག་ལེ་དགོས། །རྟ་
བརྒྱ་སྲབ་མདའ་གཅིག་པ་དགོས། ། ཆོས་གྲུ་བཞི་ གཅིག་ལ་རྡོག་པ་
༠211 s



སྐོམ་སེལ་བདུད་རྩིའི་ཆུ་རྒྱུན། (༩)
གཏོད། །མདུང་སྐྱ་རིང་གཅིག་ལ་མཆིལ་མ་ཐོབ། ། གནའ་མི་བོད་ཀྱི་
གཞུང་གཏམ་ལ། ། རང་ཁྱིམ་ཞའུ་] ཁྱིས་ཀྱང་སྲུང་། ། ཡུལ་དགྲ་རྐུན་
རྒན་མོས་སྲུང་ཡང་ཐུབ། །ཕོ་དཔའ་བོ་མགོ་འཕང་ཡར་བཏེགས་ན། །
སྡང་དགྲ་བོ་མི་ཐུབ་ལས་འགའ་མེད། །དེ་ནས་ཚོ་ཆེན་ལྷ་སྡེ་ལགས། །
ཧོར་གླིང་འཁྲུག་རེས་མ་ཚར་བར། །ནང་མི་ཕྱི་ལ་འགྲོ་ས་མེད། ། ཕྱི་མི་
ནང་ལ་ཡོང་ས་མེད། །ཆས་བསམ་པ་གཅིག་ལ་བཟུང་བའི་རྗེས། །ཕོ་ཤི་
སྐྱིད་སེམས་ལ་འགྱོད་པ་མེད། །ཡུལ་གྲུ་བཞི་དགྲ་ལ་ཤོར་ཟེར་ན། །ཕོ་མི་
ཚེ་རིང་བས་དགའ་རྒྱུ་མེད། །དེ་ཨེ་རེད་ཚོ་ཆེན་ལྷ་སྡེ་རྣམས། ། གོ་ན་རྣ་
བའི་བདུད་རྩི་ལ། །མ་གོ་གླུ་ཡི་འབྲེལ་བ་ཞུ། །གླིང་ལྷ་སྡེའི་ཐུགས་ལ་དེ་
ལྟར་ཞོག །ཅེས་གསུངས་པ་དང་། དེར་གླིང་ཆེ་འབྲིང་ཆུང་གསུམ་ལྷ་
སྡེ་སྐོར་གསུམ་ཚ་ཞང་དང་བཅས་པའི་ལས་དམག་རྣམས་དགྲ་དར་
ཚུབས་སེ་གོ་བསྒྲིགས་མཚོན་བསྒྲིགས། མི་བཀྲག་རྟ་བཀྲག་ཏུ་སྒར་
བཏབ་ཅིང་ཁྲིག་གེར་བསྡད་པར་གདའོ། །
ཞའུ་ནི་ཡན་ལག་ཉམས་པའམ་ཞ་བ་པོའི་དོན་ཏེ་འདིར་ཞ་བོ་ལ་གོ་དགོས།
2129



རྟགས་འཇུག་གི་རྩ་བ།
བློ་སྐྱོར།
རྟགས་འཇུག་གི་རྩ་བ།
རྒྱ་གར་སྐད་དུ། ལིངྒ་ཨ་བཏཱ་ར་ན་མ། བོད་སྐད་དུ། རྟགས་
ཀྱི་འཇུག་པ་ཞེས་བྱ་བ། སྨྲ་བའི་དབང་ཕྱུག་ལ་ཕྱག་འཚལ་ལོ། །སྨྲ་བའི་
སྐྱེས་མཆོག་སྨྲ་བའི་རྒྱལ། །ཐམས་ཅད་མཁྱེན་ལ་ཕྱག་འཚལ་ལོ། །ཕོ་ཡི་
ཡི་གེ་འབའ་ཞིག་ལ། །སྡེ་བ་ཕྱེད་དང་བརྒྱད་གནས་པའང་། །སྡེ་ཚན་ལྔ་
རུ་དྲིལ་བྱས་ཏེ། །ཡི་གེ་སུམ་ཅུ་ཐམ་པ་ལ། །ཕོ་དང་མ་ནིང་མོ་དང་ནི། །
ཤིན་ཏུ་མོ་དང་བཞི་བཞི་རུ། །སྡེ་བ་བཞི་པ་ཡན་ཆད་དབྱེ། །ལྷག་མ་བཅུ་
བཞི་གནས་པ་ལ། །ཙ་སོགས་གསུམ་ནི་ཅ་སོགས་སྦྱར། །ཝ་ནི་བ་དང་
སྦྱར་བར་བྱ། །ལྷག་མ་དྲུག་ནི་མོ་རུ་སྦྱར། །ར་ལ་ཧ་ནི་མོ་གཤམ་སྟེ། །མ་
ནིང་མཚན་མེད་ཅེས་ཀྱང་བྱ། །མོ་ཡི་ཡི་གེའི་ནང་ནས་ནི། །འཇུག་པའི་
ཡི་གེ་བཅུ་དབྱུང་བྱ། །འཇུག་པ་བཅུ་ཡི་ནང་ནས་ནི། །སྔོན་འཇུག་ཡི་གེ་
ལྔ་དབྱུང་བྱ། །སྔོན་འཇུག་ཡི་གེ་ལྔ་བོ་ལ། །ཕོ་དང་མ་ནིང་མོ་དང་ནི། །
ཤིན་ཏུ་མོ་དང་བཞི་རུ་དབྱེ། །དེ་དག་རེ་རེའང་བཞི་བྱེད་དེ། །གང་གིས་
འཇུག་བྱེད་གང་ལ་འཇུག །ཇི་ལྟར་འཇུག་བྱེད་ཅིའི་ཕྱིར་འཇུག ། གང་
ལ་འཇུག་པར་བྱེད་ཅེ་ན། །ཕོ་ནི་ཕོ་དང་མོ་ལ་འཇུག །མོ་ནི་མོ་དང་མ་
ནིང་ལ། །མ་ནིང་ཡང་ནི་ཕོ་མོ་ལའོ། ། ཤིན་ཏུ་མོ་ནི་མ་ནིང་དང་། །མོ་
༩213o



སྐོམ་སེལ་བདུད་རྩིའི་ཆུ་རྒྱུན། (༩)
དང་ཤིན་ཏུ་མོ་ཉིད་ལའོ། །མི་འཇུག་པ་ནི་འདི་ལྟ་སྟེ། །ཕོ་ནི་མ་ནིང་ལ་
མི་འཇུག །མོ་ཡང་ཕོ་ལ་འཇུག་པ་མིན། །མ་ནིང་རང་ལ་རང་མི་འཇུག །
རང་གི་སྡེ་དང་ཕྲད་པ་ན། །ཕོ་ཡང་མོ་ལ་འཇུག་མི་འགྱུར། །མ་ནིང་མོ་
ཡང་དེ་བཞིན་ནོ། །ཇི་ལྟར་འཇུག་པར་བྱེད་ཅེ་ན། །ཕོ་ནི་དྲག་པོའི་ཚུལ་
གྱིས་འཇུག །མ་ནིང་རན་པར་འཇུག་པ་ཡིན། །མོ་ནི་ཞན་པའི་ཚུལ་
གྱིས་ཏེ། །ཤིན་ཏུ་མོ་ནི་མཉམ་པས་སོ། །ཅིའི་ཕྱིར་འཇུག་པར་བྱེད་ཅེ་
ན། །ཕོ་ནི་འདས་དང་གཞན་བསྒྲུབ་ཕྱིར། །མ་ནིང་གཉིས་ཀ་ད་ལྟར་
ཆེད། །མོ་ནི་བདག་ད་མ་འོངས་ཕྱིར། ། ཤིན་ཏུ་མོ་ནི་མཉམ་པས་སོ། །
རྗེས་འཇུག་ཡི་གེ་བཅུ་བོ་ལ། །ཕོ་མོ་མ་ནིང་གསུམ་དུ་དབྱེ། །ཕོ་ལ་སྐྱེས་
བུ་རབ་འབྲིང་གསུམ། །མོ་ལ་མོ་དང་ཤིན་ཏུ་མོ། །མ་ནིང་འགྱུར་དང་
མཚན་གཉིས་དང་། །མཚན་མེད་དག་དང་གསུམ་དུ་འདོད། །དེ་ཡང་
བྱེད་པ་བཞི་བྱེད་དེ། ། གང་ལ་འཇུག་བྱེད་གང་གིས་བྱེད། ། ཇི་ལྟར་
འཇུག་བྱེད་ཅིའི་ཕྱིར་བྱེད། ། གང་ལ་ཡི་གེ་ཐམས་ཅད་ལ། །གང་གིས་
བཅུ་བོ་དེ་དག་གིས། །ཇི་ལྟར་རྣམ་པ་གཉིས་ཡིན་ཏེ། །སྒྲ་ཡི་འཇུག་ཚུལ་
དོན་གྱི་ཚུལ། །ཕོ་གསུམ་མོ་གཉིས་མ་ནིང་གསུམ། །དྲག་ཞན་བར་མ་
གསུམ་དུ་འཇུག །དྲག་པ་གསུམ་ཉིད་ནང་ཕྲད་དམ། །གལ་ཏེ་ཞན་པ་
ནང་ཕྲད་ན། །དེ་ལའང་ནང་གི་ཆ་ཤས་ཀྱིས། །དེ་ཡང་དྲག་ཞན་གཉིས་
སུ་དབྱེ། །མ་ནིང་གསུམ་དུ་གང་གཏོགས་པ། །དྲག་དང་ཕྲད་ན་དྲག་
214



རྟགས་འཇུག་གི་རྩ་བ།
པར་འགྱུར། །ཞན་དང་ཕྲད་ན་ཞན་པར་འགྱུར། །གཉིས་ཀ་དག་དང་
ཕྲད་གྱུར་ན། །དེ་ནི་གཉིས་ཀ་ཅན་དུ་འགྱུར། ། གཉིས་ཀ་དག་དང་མ་
ཕྲད་ན། ། གང་དུ་ཡང་ནི་མི་འགྱུར་རོ། ། དེས་ན་འགྱུར་དང་མཚན་
གཉིས་དང་། །མཚན་མེད་མ་ནིང་གསུམ་དུ་འདོད། །དེ་ནི་སྒྲ་ཡི་འཇུག་
ཚུལ་ལོ། ། དོན་ནི་རྣམ་པ་གཉིས་ཡིན་ཏེ། ། སྔ་མ་ གང་ལྟར་གྱུར་པ་
དང༌། ། ཕྱི་མ་གང་ལྟར་འགྱུར་བ་འོ། ། སྔ་མ་སྔོན་འཇུག་ལྔ་བཞིན་
སྦྱར། །ཕྱི་མ་དག་གི་འདྲེན་ཚུལ་ནི། །ཕོ་ཡིས་ཕོ་ཡི་མིང་མཐའ་དྲངས། །
མོ་ཡིས་མོ་ཡི་མིང་མཐའ་དྲངས། །མ་ནིང་གིས་ནི་མ་ནིང་ངོ་། ། མིང་
མཐའ་དེ་དག་ཉིད་ཀྱིས་ནི། ། དེ་ཉིད་རང་གི་སྒྲ་མཐུན་པའི། ། ཆོས་
དངོས་ལས་དང་བྱེད་ པ་ དང་
། ། སྦྱིན་དང་འབྱུང༌ ཁུངས་འབྲེལ་བ་
དང་། །གནས་དང་བོད་པའི་སྒྲ་ཡང་དྲངས། ། གཞན་ཡང་སླར་བསྡུ་
ལྷག་བཅས་དང་། ། འབྱེད་སྡུད་བསྣན་དང་བདག་པོ་དང་། ། དགག་
སྒྲུབ་རྒྱུན་ དང༌ དུས་ལའང་འཇུག ། དེ་ དག་ སྔ་ ཤུགས་ འདྲེན་ པས་
འབྱུང་། །དེ་དག་ནང་གསེས་གང་འཇུག་པ། །མཐར་སྦྱར་འོག་མའི་
མིང་དོན་ལས། ། སྤྱིར་འཇུག་ཡོད་དམ་བྱེད་པ་ཡོད། །དེ་བཞིན་ཆེད་
བྱེད་རྟེན་བྱེད་དང་། །ལས་བྱ་བླང་བྱ་བསྒྲུབ་པར་བྱ། ། སྔོན་དུ་བོད་པ་
གནས་པ་འམ། །གཞན་ཡང་ཚིག་དོན་འོག་མ་ལས། །བསྡུ་རྒྱུ་ཡོད་དམ་
མེད་པ་དང་
། ། གོང་མ་ལས་ཀྱང་དེ་བཞིན་ཏེ། ། རྣམ་གྲངས་དག་ནི་
215



སྐོམ་སེལ་བདུད་རྩིའི་ཆུ་རྒྱུན། (༩༩)
བཀོད་པ་ལས། །བསྐྱར་བ་ཡོད་དམ་མེད་པ་དང་། ། ཕོ་སྒྲ་དང་ནི་མོ་སྒྲ་
དག ། མིང་གི་མཐའ་ན་ཡོད་མེད་དང་། ། རྒྱན་དུ་གྱུར་པ་རྣམས་ལ་
ཡང་། །དོན་ལ་སྙེག་པ་ཡོད་མེད་དང་། ། བསྟན་བྱ་ལྷག་མ་ཡོད་མེད་
དང་། །ཚིག་དོན་རྫོགས་དང་མ་རྫོགས་ཀྱིས། །དེ་དག་ནང་གསེས་རྣམ་
པར་དབྱེ། །ཅིའི་ཕྱིར་འཇུག་པར་བྱེད་ཅེ་ན། །ཡི་གེའི་ཁོངས་ནས་མིང་
ཕྱུངས་ཏེ། ། མིང་གི་ཁོངས་ནས་ཚིག་ཕྱུངས་ནས། ། ཚིག་གིས་དོན་
རྣམས་སྟོན་པར་བྱེད། །མོ་ཡི་ཡི་གེ་མེད་པ་ན། །ཕོ་ཡིག་བརྗོད་པ་མེད་
པར་འགྱུར། ། ཕོ་ཡིག་དེ་དག་རྣམས་ལ་ཡང་། ། འཇུག་པར་བཅས་པ་
མེད་པར་ནི། །མིང་དང་ཚིག་ཀྱང་གསལ་མི་ནུས། །མིང་ཚིག་གསལ་བ་
མེད་ན་ནི། ། དོན་རྣམས་བརྗོད་པར་མི་འགྱུར་རོ། ། དེ་ལྟར་གྱུར་ན་
འཇིག་རྟེན་ན། ། དོན་མཚོན་བརྗོད་པ་ཀུན་ཀྱང་མེད། ། རིག་བྱེད་སྨྲ་
བའང་ཡོད་མི་འགྱུར། །ཉན་ཐོས་རང་རྒྱལ་སངས་རྒྱས་ཀྱི། །བསླབ་པ་
རྣམས་ཀྱང་མེད་པར་འགྱུར། ། ཇི་ལྟར་འཇིག་རྟེན་སེམས་ཅན་དག །
ཕུང་པོ་ཁམས་དང་སྐྱེ་མཆེད་དང་། །གྲུབ་མཐའ་གཞན་ཡང་ཡོད་མོད་
ཀྱི། །རང་ཉིད་ཀྱིས་ནི་མི་ཤེས་བཞིན། །དེ་བཞིན་ཡི་གེའི་འཇུག་ཚུལ་
རྣམས། ། སྨྲ་བ་ཀུན་ལ་གནས་གྱུར་ཀྱང་། ། རང་ཚུལ་དེ་ཉིད་མི་ཤེས་
པས། །དོན་ལ་སྦྱོར་བ་ག་ལ་ཤེས། །དེ་ཕྱིར་སྨྲ་བའི་དབང་ཕྱུག་གི །རྗེས་
སྨྲས་འདི་ཀུན་རྟོགས་གྱུར་ཅིག །
6 216 ཧ



རྩོམ་སྒྲིག་འགན་འཁུར་པ། འཇམ་དབྱངས་དར་རྒྱས།
མདུན་ཤོག་ཇུས་འགོད་པ། སྐལ་ལོ།
རི་མོ་པ། གླུ་ཚང་བསོད་ནམས་འབུམ།
སྐོམ་སེལ་བདུད་རྩིའི་ཆུ་རྒྱུན།(དེབ་དགུ་པ།)
རིན་ཆེན་བཀྲ་ཤིས་དང་སྟག་ལྷས་གཙོ་སྒྲིག་བྱས།
ཀྲུང་གོའི་བོད་རིག་པ་དཔེ་སྐྲུན་ཁང་གིས་བསྐྲུན་ཏེ་བཀྲམ།
ཀྲུང་གོའི་གློག་བརྙན་དཔེ་སྐྲུན་ཁང་གི་པར་ཁང་གིས་པར་བཏབ།
དེབ་ཚད། ༨༨༠mm x ༡༢༣༠num ༡/༣༢
དཔར་གྲངས། ༡༢༠༠༡ - ༡༧༠༠༠ དཔར་ཤོག ༧
༢༠༡༥ལོའི་ཟླ་༧པར་པར་གཞི་དང་པོ་བསྒྲིགས།
༢༠༡༦ལོའི་ཟླ༦པར་པར་ཐེངས་བཞི་པ་བཏབ།
ISBN 978 -7 -80253 -817 -7/G ： 67/
རིན་གོང་སྒོར། 11. 00



图书在版编目(CIP)数据
甘露源泉(9):讀文仁青扎西,拉主编,北京:
中国藏学出版社,2015.7
ISBN 978-80253 -817-7
1.10 … L.
0 2 … L. 1,藏语——少数
民族语文课一中小学课外读物” N. 1.634.3903
中国版本图书馆 CIP数据核字(2015》第168867号
甘露源泉(9)
仁青扎西、拉主编
中国藏学出版社出版发行
中威电影出版社印刷厂印刷
开本:88hmm x 1230rpm / 32
印数:12001-17CASIO册 张 :7
2016年6月第1版第4次印刷
ISBN 9787-80253-817-70-67
定价:11.01) 元



，
སྐོམ་སེལ་བདུད་རྩིའི་ཆུ་རྒྱུན།
དེབ་དགུ་པ།
57ཤ
