༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W8LS20236
n/a
ImageGroup:
ISBN:
18LS20794
978-7-80253-809-2
Title:
སྐོམ་སེལ་བདུད་རྩིའི་ཆུ་རྒྱུན།
དེབ་དང་པོ་ནས་དགུ་པ།
skom sel bdud rtsi'i chu rgyun/ deb dang po nas dgu pa/
Author:
||n/a
In/a
n/a;n/a
Descriptor:
Original Publication:
Place:
Publisher:
pe cin/
krung go'i bod rig pa dpe skrun khang/
2016
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Ave, 5th Floor
Cambridge, MA 02138.



རྒྱལ་ཡོངས་བོད་ཡིག་སློབ་གཞི་ཞིབ་བཤེར་ཨུ་ཡོན་ལྷན་ཁང་གིས་ཞིབ་བཤེར་བྱས།
[ལོ་དགུའི་འགན་བབས་སློབ་གསོའི་སྐད་ཡིག་བསླབ་ཚན་གྱི་ཟུར་རྒྱན། [D
སྐོམ་སེལ་བདུད་རྩིའི་ཆུ་རྒྱུན།
དེབ་བརྒྱུད་པ།
ཀྲུང་གོའི་བོད་རིག་པ་དཔེ་སྐྲུན་ཁང་།



རྩོམ་སྒྲིག་ཨུ་ལྷན་གྱི་མཚན་ཐོ།
གཙོ་སྒྲིག་པ། ། རིན་ཆེན་བཀྲ་ཤིས། སྟག་ལྷ།
གཙོ་སྒྲིག་གཞོན་པ། ཕག་མོ་དོན་འགྲུབ། འཇུ་སྐལ་བཟང་།
འཇམ་དབྱངས་བཀྲ་ཤིས། སྐལ་ལོ།



གླེང་གཞི།
གླེང་གཞི། །
སྐད་ཡིག་ནི་མི་ཆོས་རིག་གནས་དང་ལག་ཆའི་རང་བཞིན་གཞི་
གཅིག་ཏུ་དྲིལ་བའི་རིག་ཚན་ཞིག་ཡིན་པར་མ་ཟད། རིག་ཚན་ཀུན་གྱི་
རྨང་ངམ་མ་ལྟ་བུའང་ཡིན། སྐད་ཡིག་སློབ་དེབ་ནི་རིག་པ་ཕྱོགས་ཁྲིད་
ཀྱི་དཔེར་བརྗོད་ཙམ་དང་དགེ་རྒན་ནི་གར་སྟེགས་ཀྱི་མདོ་འཛིན་པ་ལྟ་
བུ་ཡིན་ཕྱིར། སློབ་བུའི་སྐད་ཡིག་གི་ཆུ་ཚད་ཕྱོགས་ཡོངས་ནས་ཡར་
སྐྱེད་ཡོང་དགོས་ན། སྐད་ཡིག་སློབ་དེབ་ལས་སྦྱངས་པའི་རྨང་གཞི་
དང་རིགས་ལམ་ལ་བརྟེན་ནས་སྐད་ཡིག་རིག་ཚན་དང་འབྲེལ་བའི་
བརྩམས་ཆོས་མང་པོ་ལྟ་ཀློག་བྱ་དགོས། ལྟ་རྒྱ་ཆེ་ན་ཤེས་རྒྱ་སྐྱེད།
ཐོས་རྒྱ་ཆེ་ན་བློ་རྒྱ་སྐྱེད་ཅེས་པའི་དཔེ་བཞིན་དུ་ལྟ་ཀློག་གི་རྒྱ་ཆེ་ན།
དཔྱོད་པའི་བློ་གྲོས། འཆད་པའི་སྨྲ་ལྕེ། རྩོམ་པའི་སྨྱུག་རྩལ། མི་ཆོས་
ཀུན་སྤྱོད་སོགས་ཡར་སྐྱེད་འབྱུང་ཞིང་། གཞན་ཡང་སྔར་སོང་གི་ལོ་
རྒྱུས། ད་ལྟའི་གནས་བབ། འབྱུང་འགྱུར་གྱི་ཁ་ཕྱོགས། རང་གཞན་
གྱི་སྐྱོན་ཡོན་སོགས་ཀྱང་རྟོགས་ཐུབ་བོ། །
ལོ་ངོ་དུ་མའི་རིང་ལ་གཞི་རིམ་གྱི་དགེ་རྒན་དང་བོད་ཀྱི་སློབ་
གསོའི་བྱ་བར་ཐུགས་ཁུར་མཛད་མཁན་ཀུན་གྱིས་སློབ་གྲྭ་ཆུང་འབྲིང་གི་
སློབ་བུར་འཚམ་པའི་སློབ་མའི་ཀློག་དེབ་མཁོ་གལ་ཆེ་ཚུལ་གྱི་དགོངས་



སྐོམ་སེལ་བདུད་རྩིའི་ཆུ་རྒྱུན། (༨)
འཆར་ཡང་ཡང་བཏོན་ཀྱང་ད་ལྟའི་བར་དུ་དོན་སྨིན་བྱུང་མ་སོང་།
སློབ་གསོ་ནི་རྒྱལ་ཁབ་དང་། མི་རིགས། ཁྱིམ་ཚང་གང་གིའང་རྩ་བ་
ཡིན་ཞིང་སློབ་གསོའི་ཁུར་དེ་སྤྱི་ཚོགས་ཡོངས་ལ་བབས་པ་ཞིག་ཡིན་ལ།
སྒོས་སུ་སྐད་ཡིག་ནི་བསླབ་བྱ་ཀུན་ལ་འཇུག་པའི་རྨང་གཞི་ཡིན་ཕྱིར།
ངེད་ཅག་གིས་རང་རིགས་སློབ་བུ་ཀུན་ལ་ཨེ་ཕན་གྱི་ཀུན་སློང་རྣམ་དག་
ཅིག་གིས་བྱ་བའི་བར་གསེང་དུ་ལོ་དགུའི་འགན་བབས་སློབ་གསོའི་སྐད་
ཡིག་བསླབ་ཚན་གྱི་ཟུར་རྒྱུན་《སྐོམ་སེལ་བདུད་རྩིའི་ཆུ་རྒྱུན་》ཞེས་པའི་
སློབ་མའི་བཀླག་བྱའི་དཔེ་ཚོགས་དེབ་དགུ་རྩོམ་སྒྲིག་བྱས་པ་ཡིན།
《སྐོམ་སེལ་བདུད་རྩིའི་ཆུ་རྒྱུན་》ནི་བསླབ་ཚན་བཅོས་བསྒྱུར་གྱི་
དགོངས་དོན་ཏེ། “ ཤེས་བྱ་དང་ནུས་རྩལ། བརྒྱུད་རིམ་དང་བྱེད་
ཐབས། ཉམས་འགྱུར་དང་རིན་ཐང་གི་ལྟ་བ་” གསུམ་ལྷན་དུ་སྦྲེལ་བ་
དང་། “ རང་ཚུགས། མཉམ་ལས། འཚོལ་དཔྱད་” བཅས་ཀྱི་སྦྱང་
ཐབས་ལག་ལེན་དུ་བསྟར་ནས། སློབ་གྲྭ་ཆུང་འབྲིང་གི་《སྐད་ཡིག་》
སློབ་དེབ་ཀྱི་ཟུར་རྒྱན་གྱི་ཚུལ་དུ་སྲོལ་རྒྱུན་རིག་གནས་ལ་གཞི་བཅོལ།
དེང་རབས་རིག་གནས་ཀྱིས་ཟུར་བརྒྱན། ཡང་དག་པའི་བླང་དོར་གྱི་
ལྟ་བ་སྲོག་ཏུ་བཅུག་སྟེ། སློབ་མའི་སྤྲོ་དད་གཞོལ་གསུམ་གྱི་བློ་སློང་བ།
ཐབས་ཤེས་བརྩོན་གསུམ་གྱི་སེམས་སྐྱེད་པ། དཔྱད་བརྗོད་འཇུག་
གསུམ་གྱི་ནུས་པ་བསྲིང་བ་བཅས་ལ་དམིགས་ཡོད། །



གླེང༌གཞི།
《སྐོམ་སེལ་བདུད་རྩིའི་ཆུ་རྒྱུན་》སྒྲིག་སྐབས། ཟབ་འདུས་
རྒྱས་གསུམ་འཐོན་དགོས་པར་སྨྲ་བའི་རྟ་ཁལ་རྟེའུ་འགེལ་གྱི་འདོད་ཚུལ་
དང་། རང་སྲོལ་མཐའ་དག་དུག་དང་གཞན་སྲོལ་ཡོད་ཚད་སྨན་དུ་
སྙམ་པའི་བསམ་བློ། ཡུལ་རིགས་གྲུབ་མཐའི་ཕྱོགས་སུ་ལྷུང་བའི་རང་
ལྟ་མཆོག་ འཛིན་ གྱི་ཕྱོགས་ཞེན་སོགས་སྤངས་ཏེ། མིང་ནས་ཚིག
ཚིག་ནས་བརྗོད་པའི་ཆོས་ཉིད་དང་མཐུན་པར་སློབ་བུའི་ཁོར་ཡུག་ནས་
སྤྱི་ཚོགས་ཁོར་ཡུག་དང་། སླ་བ་ནས་དཀའ་བ། བསྡུས་པ་ནས་རྒྱས་
པར་འཇུག་ པའི་ འགྲོས་བཞིན། སློབ་ མའི་ ལོ་ ན། རིག་ སྟོབས།
དགའ་ཕྱོགས་དང་ཆུ་ཚད་མི་འདྲ་བར་དམིགས་ཅི་ཐུབ་བྱས་ཡོད།
རྩོམ་གྱི་རིགས་ལ་བྱིས་གླུ། བྱིས་སྒྲུང། གཏམ་རྒྱུད། ཁེད།
གབ་ཚིག གཏམ་དཔེ། གླུ། གཞས། མགུར། ལེགས་བཤད།
བསླབ་བྱ། ལྷུག་རྩོམ། སྒྲུང་གཏམ། གླིང་སྒྲུང་། འཁྲབ་གཞུང་།
སྙན་ངག རྣམ་ཐར་སོགས་གནའ་དེང་གི་རྩོམ་ལུས་ཕལ་ཆེར་འདུ་
ཞིང་། ནང་དོན་གྱི་ཆ་ནས། སྔར་སོང་ལོ་རྒྱུས་ཤེས་བྱའི་ཉིང་བཅུད།
ད་ལྟའི་སྤྱི་ཚོགས་འཚོ་བའི་དོན་དངོས། མ་འོངས་ཕུགས་བསམ་
བརྟན་པའི་ཕྱོགས་ཁྲིད་བཅས་ཀྱི་དོན་འདུ་ལ། བརྩོན་སེམས་བསྐྱེད་
པ། གཞན་ཕན་བསམ་པ། དམ་བཅའ་བརྟན་པ། རང་ཚུགས་ཐུབ་
པ། བླང་དོར་ཤེས་པ། དཔྱད་པར་གོམས་པ་སོགས་ལ་བསྐུལ་ཡོད།



སྐོམ་སེལ་བདུད་རྩིའི་ཆུ་རྒྱུན། (༨)
《སྐོམ་སེལ་བདུད་རྩིའི་ཆུ་རྒྱུན་》དུ་རྩོམ་ཡིག་འདེམས་པ་དང་
བཅོས་སྒྲིག་གི་སྐབས་སུ། ངེད་ཅག་གིས་ཐོག་མར་རིས་སུ་མ་ལྷུང་བར་
གནའ་དེང་ གི་བརྩམས་ཆོས་མང་པོ་བཙལ་བཀླགས་དཔྱད་བསྡུར་
བདམས་ལྔའི་རིམ་པ་བརྒྱུད་དེ། ལོ་རིམ་སོ་སོའི་སློབ་མའི་ལོ་ན་དང་
རིག་སྟོབས། ཡུལ་དང་དུས་སོགས་ཀྱི་དགོས་དབང་གིས་ཚན་བཤུས།
འདོར་ལེན། འཕྲི་སྣོན། བཟོ་བཅོས་སོགས་གང་འཚམ་བྱས་ཡོད།
དེབ་གསུམ་པ་ནས་བཟུང་སློབ་མའི་བློ་སྐྱོར་དུ་སུམ་རྟགས་ཀྱི་རྩ་བ་དང་།
ཞེ་ཚིག ལྡོག་ཚིག མངོན་བརྗོད་སོགས་གང་འཚམ་རེ་བཀོད་པ་དང་།
དོན་གྱི་གོ་བ་ལོན་པ་དང་སྤྲོ་བ་འདྲེན་པའི་ཕྱིར་ཅུང་དཀའ་བའི་ཐ་སྙད་
མང་ཆེ་བར་གོ་བདེ་བའི་ཞབས་མཆན་བཏགས་ཤིང་
། རྩོམ་དོན་
མཚོན་པའི་བར་བཅུག་རི་མོའང་མང་པོ་ཞིག་བཀོད་ཡོད། །
《སྐོམ་སེལ་བདུད་རྩིའི་ཆུ་རྒྱུན་》སྒྲིག་སྐབས། ངེད་ཅག་གི་ཆུ་
ཚད་དང་དུས་ཚོད་ཀྱི་དབང་གིས་བློས་མ་དཔོག་པ་དང་ཚེགས་ཀྱིས་མ་
ཐོན་པའི་ནོངས་ཉེས་ཅི་མཆིས་མཐོལ་ལོ་བཤགས་པ་དང་ཆབས་ཅིག་
རྒྱ་ཆེའི་དགེ་སློབ་རྣམས་ཀྱིས་དགོངས་འཆར་རྣམ་དག་ལྷུག་སྩོལ་ཡོང་བ་
དང་། ལས་འདིར་ཐུགས་ཁུར་དང་མཐུན་རྐྱེན་གནང་མཁན་ཀུན་ལ་
སྙིང་ནས་ཐུགས་རྗེ་ཆེ་ཞུ།
ཞེས་སྒྲིག་པ་པོས་སྤྱི་ལོ་༢༠༡༢པའི་ཟླ་དང་པོའི་ཚེས་༡༥ལ།



དཀར་ཆག་
གླེང་གཞི། ....….......
བཀྲ་ཤིས་གླུ། །
དགེ་མཚན་གྱི་བཀྲ་ཤིས་རྟགས་བརྒྱད།
སྙན་ངག་ཤོ་ལོ་ཀ་ལྔ།..
སོན་འདེབས།
དགའ་ལྡན་དགོན་པ། ....
འབྲས་སྤུངས་དགོན་པ།
སེ་ར་དགོན་པ། །
བཀྲ་ཤིས་ལྷུན་པོ།
བག་ཡོད་པར་གདམས་པ། ....
དམངས་ལ་སྤྲིངས་པའི་གཏམ་དཔེ་དོན་འབྲེལ་བ། །
གཞོན་ནུ་བློ་ལྡན་གྱི་དྲིས་ལན།
དྲང་པོར་སྲོང་བར་གདམས་པ། ...........
ཕྲུ་གུའི་སྣ་སྟེང་དུ་ཀྲེ་ནག་བྱུགས་པ།
དར་ལྕོག
26)
（32）
(35)
**， (40）
(43)
( 45)



སྐོམ་སེལ་བདུད་རྩིའི་ཆུ་རྒྱུན། (༨)
(51)
( 54)
(61)
(65)
རླུང་རྟ། །
བོད་ཀྱི་དུས་ཆེན། །
བོད་ཀྱི་ལོ་གསར།
རྩྭ་ཐང་། མེ་ཏོག་གི་འཇིག་རྟེན། །
གྲོགས་པོ།
བསྐྱར་ཟློས་ཀྱི་རྨི་ལམ།
གསོམ་སྡོང་། .......
ཁྱི་རྒན། ....…….
འདྲེ། ....…………….…………..
ལོ་ངམ་རྟ་རྫིས་གྲི་གུམ་བཙན་པོ་བཀྲོངས། །
གསལ་ལ་མི་གསལ་བའི་ཟླ་འོད། ....
(70)
(78)
（80)
，，, (85)
................…….. (102)
，
，
，，，
(106)
༤...
(124)
ས་སྨྱུག ........……...
(129)
...... (130)
ཨ་མ། །
སྒེའུ་ཁུང་གི་ཁ་ཕྱོགས། ...
........... (133）
རླུང་།
(135）
.…….... （137)
མི་འཐེང་རྟ་འཐེང་ཁྱི་འཐེང་གསུམ།
དཀའ་གནད་གསལ་བའི་མེ་ལོང་།
， (161).



བཀྲ་ཤིས་གླུ།
སྲོང་བཙན་སྒམ་པོ།
ཐུགས་རྗེའི་བདག་ཉིད་དཀོན་མཆོག་གསུམ། །
ཐར་པའི་ལམ་སྟོན་སྤྱན་རས་གཟིགས། །
གུས་པའི་ཡིད་ཀྱིས་གསོལ་བ་འདེབས། །
བཀྲ་ཤིས་གླུ་ལ་དགོངས་སུ་གསོལ། །
དེ་རིང་མདུན་གྱི་ནམ་མཁའ་ལ། །
སངས་རྒྱས་བྱང་ཆུབ་སེམས་དཔའ་རྣམས། །
སྤྲིན་ཕུང་ལྟ་བུར་བཞུགས་པ་མཐོང་། །
བཀྲ་ཤིས་རབ་གནས་ལྷུན་གྱིས་གྲུབ། །
ཚངས་པ་ལ་སོགས་ལྷ་རྣམས་ཀྱིས། །
སིལ་སྙན་རོལ་མོའི་སྒྲ་ཡང་འཁྲོལ། །
མེ་ཏོག་པདྨའི་ཆར་བབས་པས། །
བཀྲ་ཤིས་རབ་གནས་ལྷུན་གྱིས་གྲུབ། ། །
སངས་རྒྱས་བསྟན་པའི་རྒྱལ་མཚན་བཙུགས། །
ནག་པོའི་ཕྱོགས་ལས་རྣམ་པར་རྒྱལ། །



སྐོམ་སེལ་བདུད་རྩིའི་ཆུ་རྒྱུན། (༨)
བདུད་དཔུང་བཅོམ་པའི་མཐུ་དཔལ་གྱིས། །
བཀྲ་ཤིས་རབ་གནས་ལྷུན་གྱིས་གྲུབ། །
དམ་པ་ཆོས་ཀྱི་རྔ་ཆེན་བརྡུང་། །
དུག་ལྔའི་Dགཏི་མུག་རང་སར་ཞི། །
དཀོན་མཆོག་གསུམ་གྱི་རྔ་སྒྲ་ཡིས། །
བཀྲ་ཤིས་རབ་གནས་ལྷུན་གྱིས་གྲུབ། །
དེ་རིང་སྐྱིད་པའི་ཉི་མ་ཤར། །
རང་དབང་མེད་པའི་དགའ་སེམས་སྐྱེས། །
འདོད་དགུའི་ལོངས་སྤྱོད་ཆར་བཞིན་བབས། །
བཀྲ་ཤིས་རབ་གནས་ལྷུན་གྱིས་གྲུབ། །
ཡི་དམ་ལྷ་ཡི་བཀྲ་ཤིས་ཀྱིས། །
སྲོང་བཙན་སྒམ་པོ་བཀྲ་ཤིས་པས། །
བཀྲ་ཤིས་གླུ་རུ་བླངས་པ་ཡིན། །
ང་ཡི་བོད་འབངས་རྣམས་ལ་བཀྲ་ཤིས་ཤོག །
1 དུག་ལྔ་ནི་འདོད་ཆགས། ཞེ་སྡང་། གཏི་མུག ང་རྒྱལ། ཕྲག་དོག་ལྔའོ། །
(2)གཏེ་མུག་ནི་མ་རིག་པ་སྟེ་ཆོས་ཀྱི་ཚུལ་ཡང་དག་པར་མ་རྟོགས་པའམ་ཕྱིན་ཅི་ལོག་ཏུ་
རྟོགས་པའི་རྨོངས་པ་ལ་ཟེར།



དགེ་མཚན་གྱི་བཀྲ་ཤིས་རྟགས་བརྒྱད།
དགེ་མཚན་གྱི་བཀྲ་ཤིས་རྟགས་བརྒྱད།
དམུ་དགེ་བསམ་གཏན།
དགེ་མཚན་གྱི་བཀྲ་ཤིས་གདུགས་དཀར། །
སྐྱེ་འགྲོ་ཡི་དབུ་ལ་འཁོར་ནས། །
ཕན་བདེ་ཡི་གྲིབ་བསིལ་འཇམ་པོས། །
བདེ་སྐྱིད་ཀྱི་དགའ་སྟོན་བྱིན་སོང་། །
དགེ་མཚན་གྱི་བཀྲ་ཤིས་གསེར་ཉ། །
བློ་རིག་གི་གསེར་མིག་འཁྱིལ་ནས། །
རིག་གནས་ཀྱི་རྒྱ་མཚོར་འཁྱུགས་པས། །
ཤེས་བྱ་ཡི་ཕ་མཐར་བརྒལ་སོང་། །
དགེ་མཚན་གྱི་བཀྲ་ཤིས་བུམ་བཟང་། །
འཆི་མེད་ཀྱི་བདུད་རྩིས་གང་བ། །
བསོད་ནམས་ཀྱི་དཔལ་དུ་ཤར་བས། །
ལོངས་སྤྱོད་དང་ཚེ་དཔལ་རྒྱས་སོང་། །
དགེ་མཚན་གྱི་བཀྲ་ཤིས་པདྨ། །
དཔལ་འབྱོར་གྱི་འདབ་བརྒྱ་བཞད་དེ། །



སྐོམ་སེལ་བདུད་རྩིའི་ཆུ་རྒྱུན། (༨)
འཚོ་བ་ཡི་སྦྲང་རྩི་མངར་མོས། །
མང་ཚོགས་ཀྱི་རེ་བ་ཁེངས་སོང་། །
དགེ་མཚན་གྱི་བཀྲ་ཤིས་དུང་དཀར། །
སྙན་གྲགས་ཀྱི་སྒྲ་དབྱངས་སྙན་པོ། །
ཕྱོགས་མེད་དུ་གྲགས་པའི་སྟོབས་ཀྱིས། །
རིས་མེད་ཀྱི་སྐྱེ་འགྲོས་བཀུར་སོང་། །
དགེ་མཚན་གྱི་བཀྲ་ཤིས་དཔལ་བེའུ། །
མཐུན་སྒྲིལ་གྱི་རི་མོ་འབྲེལ་ཞིང་། །
ཐབས་ཚུལ་གྱི་དྲ་མིག་མཛེས་པས། །
མི་ཀུན་གྱི་ཡིད་དབང་འཕྲོག་སོང། ། །
དགེ་མཚན་གྱི་བཀྲ་ཤིས་རྒྱལ་མཚན། །
རྣམ་རྒྱལ་གྱི་རི་མོ་བཀྲ་བ། །
རི་རྒྱལ་གྱི་རྩེ་མོར་བསྒྲེངས་པས། །
ཕྱོགས་ཀུན་ལས་རྣམ་པར་རྒྱལ་སོང་། །
དགེ་མཚན་གྱི་བཀྲ་ཤིས་གསེར་འཁོར། །
རྩིབས་སྟོང་གི་གཟི་འོད་འབར་བ། །
མྱུར་ཤུགས་ཀྱིས་གླིང་ཀུན་བགྲོད་པས། །
དཔལ་ལྡན་གྱི་མངའ་ཐང་རྒྱས་སོང་། །



སྙན་ངག་ཤོ་ལོ་ཀ་ལྔ།
སྒྲ་བ་ང་ཡིན་རྟོག་གེ་བ་ང་སྨྲ་བ་ངན་འཇོམས་ང་འདྲ་མེད། །
སྡེབ་སྦྱོར་ང་མཁས་སྙན་ངག་ང་ཉིད་མངོན་བརྗོད་འཆད་ལ་
འགྲན་མེད་ང་། ། །
དུས་སྦྱོར་ངས་ཤེས་ཕྱི་ནང་ཀུན་རིག་རྣམ་དཔྱོད་བློ་གྲོས་
མཚུངས་མེད་ང། ། །
དེ་འདྲ་གང་ཡིན་ས་སྐྱ་བ་སྟེ་མཁས་པ་གཞན་དག་གཟུགས་
བརྙན་ཡིན། །
—ས་སྐྱ་པཎྜི་ཏ་ཀུན་དགའ་རྒྱལ་མཚན།
བྱང་ཕྱོགས་འདི་ན་ཚིག་ཙམ་བྱང་བའང་དཀོན། །
དོན་ལ་སྒྲོ་འདོགས་ཆོད་པ་དེ་བས་དཀོན། །
བསྟན་དོན་ཉམས་སུ་ལེན་པ་སྲིད་མཐའ་ཙམ། །
འདི་གསུམ་མཐར་ཕྱིན་ཁྱོད་ལ་སྙིང་ནས་འདུད། །
—སྟག་ཚང་ལོ་ཙཱ་བ་ཤེས་རབ་རིན་ཆེན།
སྐྱེས་ཐོབ་ཤེས་རབ་ཆོས་ལ་འཇུག་པ་དང་། །
མདོ་རྒྱུད་རིག་གནས་མང་དུ་ཐོས་པ་དང་། །



སྐོམ་སེལ་བདུད་རྩིའི་ཆུ་རྒྱུན། (༨)
གུས་རྟག་བརྩོན་པའི་སྦྱོར་བ་མི་དམན་པ། །
འདི་དག་སྙན་ངག་ཕུན་སུམ་ཚོགས་པའི་རྒྱུ། །
—བིས་པ་མི་ཕམ་ཟླ་བ། །
ཚིག་གི་དག་ཆས་དོན་གྱི་གནད་འབྱིན་ཅིང་། །
དོན་གྱི་གོ་བས་ཚིག་གི་དག་ཐོན་པ། །
སྐྱེས་སྦྱངས་རིག་རྩལ་ལྷ་ཡི་ལུང་འདྲ་བས། །
རྩོམ་སྒྱུར་པདྨའི་དགའ་ཚལ་འཕེལ་གྱུར་ཅིག །
རྗེ་ཤེས་རབ་རྒྱ་མཚོ།
ལྷན་གཅིག་སྐྱེས་པའི་གངས་ཀྱི་མུ་ཁྱུད་ལ། །
ལུགས་གཉིས་ཐབས་ཤེས་དུང་གི་མཁར་བསྐྱིལ་བའི། །
རིགས་གསུམ་མགོན་པོས་སྤྲུལ་བའི་རྒྱལ་ཁམས་འདིའི། །
ཕྱོགས་བཞིའི་རྒྱ་ཁྱོན་སུ་ཡིས་འཇལ་བར་ནུས། །
—མཁས་དབང་དགེ་འདུན་ཆོས་འཕེལ།



སོན་འདེབས།
སོན་འདེབས།
ཡི་དམ་ཚེ་རིང་།
ན་ནིང་མི་ལ་ཟློས་ཏེ། །
གཤོང་དུ་ཀེའུ་ཚེ་བཏབ་པས། །
ར་ཕོ་རྒྱང་ནས་མཆོངས་ཏེ། །
ལོ་མ་རྩེ་ནས་གཏུབས་སོང་། །
ད་ལོ་གཞན་དུ་བསྒྱུར་ཏེ། །
འབུར་དུ་ཀུན་དོང་བཏབ་ཀྱང་། །
ཁྱིམ་མཚེས་བྱ་ཕོ་རྐུན་པོས། །
སྡོང་བུ་རྩད་ནས་བཅད་སོང་། །
ད་ནས་རྗེས་མའི་ལོ་ལ། །
རྒྱ་ལྕང་འདེབས་བློ་མི་འདུག །
ཡལ་གའི་ཁོ་ལག་རྫོགས་ཚེ། །
([འདི་ནི་༡༩༨༥ལོའི་《སྦྲང་ཆར་》དེབ་དང་པོ་ལས་བདམས།
(2)ཀུན་དོང་ནི་ཙོང་ལ་གོ་



སྐོམ་སེལ་བདུད་རྩིའི་ཆུ་རྒྱུན། (༨)
རང་ལ་དབང་ཚོད་མི་འདུག །
དེ་བས་གངས་རིར་ལོག་སྟེ། །
ཐང་ཤིང་སྔོན་མོ་བསྐྱངས་ན། །
ལོ་སྐོར་རེ་འགའ་ཕྱིན་ཚེ། །
གདུང་འདེགས་ཀ་བ་ཡོང་ངོ་། །



དགའ་ལྡན་དགོན་པ།
དགའ་ལྡན་དགོན་པ།
དགའ་ལྡན་དགོན་པའི་མཚན་རྒྱས་པར་འབྲོག་རི་བོ་དགའ་
ལྡན་རྣམ་པར་རྒྱལ་པའི་གླིང་ཞེས་ཞུ། ལྷ་སའི་ཤར་ཕྱོགས་སུ་སྤྱི་ལེ་
༤༠ལྷག་ཙམ་གྱི་ལྷོ་རིའི་ལྡེབས་སུ་ཡོད།
དེ་ཡང་ རྗེ་ ཙོང་ ཁ་ པ་ དགུང་ལོ་ ལྔ་ བཅུ་ང་ གསུམ་ སྟེ་ སྤྱི་ ལོ་
༡༤༠ ༡པར་ལྷ་ལྡན་སྨོན་ལམ་ཆེན་མོ་བཙུགས་རྗེས། སློབ་མ་དང་
སྦྱིན་བདག་རྣམས་ཀྱིས་གདན་ས་འདེབས་པའི་སྙན་སྐུལ་ཞུས་པ་དང་
།
རྗེའི་ཐུགས་ལའང་སློབ་མ་བརྒྱ་ཕྲག་ཁ་ཤས་ཞབས་ཞུར་འབྲངས་པ་སྐུ་
ངལ་ཆེ་བས་བཏབ་ན་སྙམ་ནས། ཇོ་བོའི་མདུན་དུ་མར་མེ་བརྟག་པ་
སོགས་བརྟག་པ་དུ་མ་གནང་བས། འབྲོག་རི་བོ་ཆེ་ཁོ་ནར་དགོན་
གསར་འདེབས་པར་བཟང་བར་ཕེབས།
དེ་ནས་སྲས་ཀྱི་ཐུ་བོ་རྒྱལ་ཚབ་དར་མ་རིན་ཆེན་དང་། འདུལ་
འཛིན་གྲགས་པ་རྒྱལ་མཚན་གཉིས་ལ་ལྗགས་བཀོད་མཛད་དེ་དགོན་པ་
འདེབས་པའི་དབུ་འདོམས་སུ་བཀོད། ལོ་དེ་རིང་དུ་གཟིམ་ཤག་དང་།
ཁང་བུ་བདུན་ཅུ་ལྷག་ཙམ་འགྲུབ། བརྒྱ་ལྷག་ཙམ་གྱི་རྩིག་གདན་
བཏིང་། ཕྱི་ལོར་རྗེ་རིན་པོ་ཆེ་དབུ་བཞུགས་རབ་གནས་གཞི་རྒྱ་ཆེན་པོ་



སྐོམ་སེལ་བདུད་རྩིའི་ཆུ་རྒྱུན།
(༨)
གནང་། ལྷོ་བྲག་ནས་ནམ་མཁའ་རྒྱལ་མཚན་གྱིས་ལུང་བསྟན་པ་ལྟར་
དགོན་པའི་ མཚན་ ལ་ འབྲོག་ རི་ བོ་ དགའ་ ལྡན་ ཞེས་ གསོལ་ བས།
གདན་ས་དེའི་རིང་ལུགས་འཛིན་པ་མཐའ་དག་ལ་དེ་ནས་བཟུང་དགེ་
ལྡན་རིང་ལུགས་འཛིན་པ་ཞེས་པའི་མིང་ཆགས། །
དགོན་པའི་ཚོགས་ཆེན་འདུ་ཁང་དུ་དགེ་འདུན་སུམ་སྟོང་ལྷག་
ཤོང་ཞིང་། གཙང་ཁང་སྦུག་མར་དགའ་ལྡན་གསེར་ཁྲི་ཞེས་རྗེ་ཙོང་ཁ་
པའི་བཞུགས་ཁྲི། གསེར་ཟངས་ལས་གྲུབ་པའི་རྗེ་ཙོང་ཁ་པ་དང་།
རྒྱལ་བ་བྱམས་པའི་སྐུ་བརྙན། གསུང་རྟེན་དུ་འཛམ་གླིང་གཡས་བཞག་
ཅེས་བཀའ་འགྱུར་དང་བསྟན་འགྱུར་གསེར་བྲིས་མ། ཡང་སྟེང་དུ་
གསེར་ཟངས་ཀྱི་རྒྱ་ཕིབས། ཡངས་པ་ཅན་དུ་རྗེ་ཙོང་ཁ་པའི་སྐུ་གདུང་
བཞུགས་པའི་དངུལ་གདུང་ཁང་། ཕྱིས་སུ་དགའ་ལྡན་ཁྲི་ཐོག་ལྔ་བཅུ་
པ་བྱ་བྲལ་དགེ་འདུན་ཕུན་ཚོགས་ ཀྱིས་ གསེར་གྱིས་བཏུམས་པས་
གསེར་གདུང་ཞེས་པར་བསྒྱུར། གསེར་གདུང་གི་གཡས་གཡོན་དུ་རྒྱལ་
ཚབ་དར་མ་རིན་ཆེན་དང་ མཁས་ གྲུབ་ རྗེ་ ལ་ སོགས་ པའི་ འཇམ་
དབྱངས་གཙང་པ་བདུན་གྱི་གདུང་རྟེན། རྒྱ་ནག་གོང་མ་ཏཱ་མིང་གི་
{)བྱ་བྲལ་དགེ་འདུན་ཕུན་ཚོགས་ནི་གུང་ཐང་ཚང་སྐུ་ཕྲེང་དང་པོ་སྟེ་དགའ་ལྡན་ཁྲི་ཐོག་ལྔ་
བཅུ་པ་ཡིན། །
10



དགའ་ལྡན་དགོན་པ།
སྲས་ཟོན་ཏི་ཞེས་པས་བྱམས་ཆེན་ཆོས་རྗེའི་སློབ་མ་ཨ་མོ་གྷ་དང་བསོད་
ནམས་ཤེས་རབ་གཉིས་ལ་ཕུལ་བའི་སེའུ་ཐང་ཞེས་པའི་གནས་བརྟན་
བཅུ་དྲུག་གི་གོས་ཐང་། ཡངས་ཅན་གཙུག་ལག་ཁང་གི་གཙང་ཁང་
སྦུག་མར་གསེར་ཟངས་ཀྱི་ཐུབ་པ་བདུད་འདུལ་མ་ལ་སོགས་པའི་རྟེན་
སྐུ་མང་པོ། ཡངས་ཅན་འོག་ཤོད་མགོན་ཁང་ནང་དུ་དཔལ་རྡོ་རྗེ་
འཇིགས་བྱེད་དང་། བཀའ་སྡོད་དམ་ཅན་ཆོས་རྒྱལ་ཡབ་ཡུམ། ལྔ་
མཆོད་ཁང་དུ་རྗེ་ཙོང་ཁ་པའི་ཚེམས་འོད་ཟེར་མ་ཞེས་པ་དང་གདུགས་
དཀར་གྱི་ཞལ་ཐང་། ཁྲི་ཐོག་ཁང་དུ་བློས་བསླངས་གསུམ་གྱི་ལུགས་
ཕུད། རྒྱལ་བ་ ཚེ་ དཔག་ མེད། རྣམ་རྒྱལ་མ། གདུགས་དཀར།
འཇམ་དབྱངས་སྐུ་བརྙན་སོགས་རྟེན་བྱིན་ཅན་མང་པོ་བཞུགས།
གྲྭ་ཚང་ལ་ཤར་རྩེ་དང་བྱང་རྩེ་གྲྭ་ཚང་གཉིས་ཡོད། ཤར་རྩེ་གྲྭ་
ཚང་ལ་རྡོ་ཁང་ཁང་ཚན་དང་། ཕུ་ཁང་ཁང་ཚན། ཅོ་ནེ་ཁང་ཚན། ཐེ་
བོ་ཁང་ཚན། ཟུང་ཆུ་ཁང་ཚན། རྟ་དབོན་ཁང་ཚན། ཉག་རོང་ཁང་
ཚན། ལྷོ་པ་ཁང་ཚན། གུང་རུ་ཁང་ཚན། སོག་པོ་ཁང་ཚན། མངའ་
རིས་ཁང་ཚན་བཅས་ ཁང་ཚན་བཅུ་གཅིག་དང༌། བྱང་རྩེ་གྲྭ་ཚང་
ཁོངས་སུ་ཧར་གདོང་ཁང་ཚན། གསེར་སྐོང་ཁང་ཚན། ཚ་བ་ཁང་
ཚན། ཀླུ་འབུམ་ཁང་ཚན། རྒྱལ་རོང་ཁང་ཚན། བསམ་བློ་ཁང་ཚན།
གོ་བོ་ཁང་ཚན། རྡོ་རྭ་ཁང་ཚན། བྲ་ཉེ་ཁང་ཚན། ཕ་ར་ཁང་ཚན།



སྐོམ་སེལ་བདུད་རྩིའི་ཆུ་རྒྱུན། (༨)
ཀོང་པོ་ཁང་ཚན། ཏྲེ་ཧོར་ཁང་ཚན་བཅས་ཁང་ཚན་བཅུ་གཉིས་
ཡོད། །
གཞན་ཡང་དགའ་ལྡན་རང་བྱོན་གྱིས་བསྐོར་ཞེས་པ་སྟེ། གླིང་
སྐོར་དུ་སོང་ན་རྗེའི་ཕྱག་མཛུབ་གྱིས་བཏོན་པའི་བདུད་རྩི་ཆུ་མིག་དང་།
ཉག་ར་ལ་སྟེང་དུ་འབྲུག་པ་ཀུན་ལེགས་ཀྱི་རང་བྱོན། ཕ་དམ་པ་སངས་
རྒྱས་ཀྱི་རང་བྱོན། འཇིགས་བྱེད་དཔའ་བོ་གཅིག་པའི་ རང་བྱོན།
ནག་པོ་སྐོར་གསུམ་གྱི་རང་བྱོན། སྤྱན་རས་ གཟིགས་ཀྱི་རང་བྱོན།
དུང་དཀར་གཏེར་ལས་བཞེས་པའི་རང་བྱོན་སོགས་རང་བྱོན་ཤིན་ཏུ་
མང་ངོ། ། །
ཐེངས་ཤིག་རྗེ་ཙོང་ཁ་པ་ཞབས་སྐོར་དུ་ཕེབས་སྐབས་ཁུ་བྱུག་གི་
སྐད་གསན་པས། ཁོང་གིས་ཡུམ་དྲན་ཏེ་ཨ་མ་ཞེས་གསུང་ཤོར་པས་
བྲག་ལྡེབས་ནས་ཨ་ཞེས་སྒྲ་དང་བཅས་ཨ་ཡིག་རང་བྱོན་ཐོན། དེ་ནས་
བཟུང་དགའ་ལྡན་གླིང་དུ་ཁུ་བྱུག་གི་སྐད་སྒྲོག་སྲོལ་མེད་ཟེར། དགོན་
པའི་མདུན་རིར་དབང་བསྐུར་རི་དང་རྒྱབ་རིར་བཙུན་མོ་རི་ཟེར།
དགའ་ལྡན་དགོན་པ་ནི་རི་བོ་དགེ་ལུགས་པའི་དགོན་པ་ཐམས་
ཅད་ཀྱི་ཆུ་མགོ་ལྟ་བུའི་མ་དགོན་ཡིན་ལ། དེ་ལས་གྱེས་པའི་དགོན་སྡེ་
ནི་དབུས་གཙང་དང་ཁམས། ཨ་མདོ། སོག་ཡུལ་བཅས་ཡུལ་གྲུ་ཀུན་
ལ་དར་ཞིང་རྒྱས་པར་གྱུར་ཏོ། །



འབྲས་སྤུངས་དགོན་པ།
འབྲས་སྤུངས་དགོན་པ།
འབྲས་སྤུངས་དགོན་པའི་མིང་ཆ་ཚང་བར་བཀྲ་ཤིས་དཔལ་ལྡན་
འབྲས་སྤུངས་དགོན་ཞེས་ཞུ་ཞིང་། གྲོང་ཁྱེར་ལྷ་ས་ནས་ནུབ་ཏུ་སྤྱི་ལེ་
དྲུག་ཙམ་གྱི་རི་ལྡེབས་སུ་ཆགས། འབྲས་སྤུངས་ཞེས་པ་ནི། རྗེ་ཙོང་ཁ་
པས་བྱམས་ཆེན་ཆོས་རྗེ་ལ་ཁྱོད་ཀྱི་དགོན་པ་ག་འདྲ་བཏབ་ཡོད་ཅེས་
གསུངས་པར། ངའི་དགོན་པ་འབྲས་སྤུངས་པ་ལྟ་བུ་ཞིག་བཏབ་ཡོད་
ཅེས་ཞུས་པ་ལས་དེ་ལྟར་ཐོགས་པར་གྲགས།
འབྲས་སྤུངས་དགོན་པ་འདེབས་པ་པོ་ནི་རྗེ་ཙོང་ཁ་པའི་དངོས་
སློབ་འཇམ་དབྱངས་ཆོས་རྗེ་བཀྲ་ཤིས་དཔལ་ལྡན་རེད། རྗེ་ཙོང་ཁ་པ་
ཆེན་པོས་རྗེ་འདི་པ་ལ་རང་ལུགས་ཀྱི་མདོ་སྔགས་འཆད་ཚུལ་ཇི་སྲིད་
བར་དར་ཞིང་ རྒྱས་ པའི་ ཆེད་ དུ་ཆོས་ སྡེ་ ཕུན་ སུམ་ ཚོགས་ པ་ཞིག་
འདེབས་དགོས་པའི་སྐུལ་མ་མཛད་པ་ལྟར། སྣེའུ་དཔོན་ནམ་མཁའ་
བཟང་པོས་སྦྱིན་བདག་གི་ཁུར་བླངས་པ་དང་། འཇམ་དབྱངས་ཆོས་
རྗེ་བཀྲ་ཤིས་དཔལ་ལྡན་ཉིད་དགུང་ལོ་སོ་བརྒྱད་དུ་སོན་པ་མེ་ཕོ་སྤྲེལ་
( སྤྱི་ལོ་༡༤༡༦) ལོ་ལ་དཔལ་ལྡན་འབྲས་སྤུངས་ཞེས་གྲགས་པའི་ཆོས་
སྡེ་ཆེན་པོ་འདི་བཏབ་པ་ཡིན་ནོ། ། །



སྐོམ་སེལ་བདུད་རྩིའི་ཆུ་རྒྱུན། (༨)
ཆོས་རྗེ་ཉིད་ཀྱིས་རྗེ་ཙོང་ཁ་པའི་བཤད་སྒྲུབ་ཀྱི་སྲོལ་གོང་འཕེལ་
དུ་མཛད་པས་མཁས་གྲུབ་ཀྱི་སློབ་མ་མུས་སད་པ་བློ་གྲོས་རིན་ཆེན་སེང་
གེ་དང་། ཉན་བོ་ཤཱཀྱ་རྒྱལ་མཚན། མཁན་ཆེན་དཔལ་བློ་བ། སློབ་
དཔོན་སྒོ་ ལེབ། སྟག་ ལེབ། སྣར་ ཐང་ རབ་མཆོག་ སོགས་ དང་།
གཞན་ཡང་སྟག་ལོ་ཤེས་རབ་རིན་ཆེན་སོགས་དུ་མ་འདུས་ཏེ་འཆད་
ཉན་གྱི་སློབ་དཔོན་སོ་སོར་བསྐོས་པས་གྲྭ་ཚང་ཆེན་པོ་བདུན་ཆགས་པ་
ནི། བློ་གསལ་གླིང་དང་
། སྒོ་མང་
། བདེ་ཡངས། ཤག་སྐོར། ཐོས་
བསམ་གླིང་ངམ་རྒྱལ་པོ། འདུལ་བ། སྔགས་པ་གྲྭ་ཚང་བཅས་སོ། །
འབྲས་སྤུངས་སྒོ་མང་གྲྭ་ཚང་ལ་ཁང་ཚན་བཅུ་དྲུག་ཡོད་པ་དང་།
བློ་གསལ་གླིང་གྲྭ་ཚང་གི་ཁོངས་ལ་ཁང་ཚན་ཉི་ཤུ་རྩ་བཞི་ཡོད། མཚན་
ཉིད་གྲྭ་ཚང་གསུམ་ནས་ཐུན་མོང་དུ་རྗེ་ཡབ་སྲས་གསུམ་གྱི་ཡིག་ཆར་
འཆད་ཉན་གནང་བ་འདྲ་ནའང་། ནང་གསེས་གྲྭ་ཚང་སོ་སོའི་འཆད་
ཉན་ཡིག་ཆ་ཅུང་ཟད་མི་འདྲ་བ་ཡོད་པ་དཔེར་ན། བློ་གསལ་གླིང་གྲྭ་
ཚང་གིས་པཎ་ཆེན་བསོད་ནམས་གྲགས་པའི་ཡིག་ཆ་དང་། སྒོ་མང་གྲྭ་
ཚང་གིས་འཇམ་དབྱངས་བཞད་པའི་ཡིག་ཆ། བདེ་ཡངས་གྲྭ་ཚང་གིས་
ཏཱ་ལའི་བླ་མ་སྐུ་ཕྲེང་ལྔ་པའི་ཡིག་ཆའི་སྟེང་འཆད་ཉན་གནང་གིན་ཡོད་
པ་རེད། གྲྭ་གྲངས་ཐད། སྤྱིར་བཏང་འབྲས་སྤུངས་བདུན་སྟོང་བདུན་
བརྒྱ་ཞེས་བརྗོད་སྲོལ་ཡོད་ཀྱང་། འདུས་ཚོགས་མང་བའི་སྐབས་ཆིག་



འབྲས་སྤུངས་དགོན་པ།
ཁྲི་ལྷག་ཙམ་འདུས།
ཆོས་སྡེ་འདིའི་བཀྲ་ཤིས་སྒོ་མང་གྲྭ་ཚང་ནས་བྱུང་བའི་སྐྱེས་ཆེན་
མང་པོ་ལས་གྲགས་ཆེ་བ་ནི། འཇམ་དབྱངས་བཞད་པ་སྐུ་ཕྲེང་རིམ་
བྱོན་དང་། ཐུའུ་བཀྭན་སྐུ་ཕྲེང་། ལྕང་ལུང་པཎྜི་ཏ། གུང་ཐང་ཁྲི་ཆེན།།
བཙན་པོ་ནོ་མོ་ཧན། སྨིན་གྲོལ་ཧོ་ཐོག་ཐུ། རྟ་ཚག་ཧོ་ཐོག་ཐུ་སོགས་
ཡིན་ལ། དགའ་ལྡན་ཁྲི་ལ་ཕེབས་པའི་གྲས་ནི། བློ་བཟང་ཉི་མ། རྒྱ་
ར་ཆོས་སྐྱོང་རྒྱ་མཚོ། བློ་གྲོས་རྒྱ་མཚོ། རྒྱུ་ནག་པ་བློ་གྲོས། སྦྱིན་པ་རྒྱ་
མཚོ། དོན་གྲུབ་རྒྱ་མཚོ། དགེ་འདུན་ཕུན་ཚོགས། དཔལ་ལྡན་
གྲགས་པ། རྒྱལ་མཚན་སེང་གེ། ནམ་མཁའ་བཟང་པོ། ངག་དབང་
ཆོས་འཕེལ། ངག་དབང་ནོར་བུ་བཅས་བཅུ་གཉིས་ཙམ་བྱུང་ངོ་། །
ཆོས་སྡེ་ཆེན་པོ་འདིར་སྐུ་གསུང་ཐུགས་ཀྱི་རྟེན་བཞུགས་ཚུལ་
རགས་རིམ་ཞིག་བརྗོད་ན། འཇམ་དབྱངས་ལྷ་ཁང་དུ་འཇམ་དབྱངས་
ཆོས་རྗེ་ཉིད་ཀྱི་སྒྲུབ་ཁང་རང་ཤོང་མའི་ནང་ཕ་བོང་གི་ངོས་ལ་རྗེ་བཙུན་
འཇམ་དཔལ་དབྱངས་ཀྱི་སྐུ་བརྙན་ཡོད་པ་དང་། ལྷ་ཁང་གི་མདུན་དུ་
སྣེའུ་དཔོན་ནམ་མཁའ་བཟང་པོའི་ཁུ་དབོན་གྱིས་ཐོག་མའི་སྦྱིན་བདག་
མཛད་ནས་བཞེངས་པའི་འདུ་ཁང་དང་དྲི་གཙང་ཁང་གསུམ་བཅས་
ཡོད་ལ། གཙང་ཁང་དབུས་མའི་ནང་དུ་སྣེའུ་རྫོང་པས་སྦྱིན་བདག་
མཛད་ནས་བཞེངས་པའི་དུས་གསུམ་སངས་རྒྱས་ཀྱི་གསེར་སྐུ་ལ་བྱང་
15a



སྐོམ་སེལ་བདུད་རྩིའི་ཆུ་རྒྱུན། (༨)
སེམས་ཉེ་བའི་སྲས་བརྒྱད་ཀྱིས་བསྐོར་བ། གཙོ་བོ་གསེར་སྐུ་ཆེན་མོའི་
ནང་རྟེན་ལ་དབུའི་དབྱིངས་སུ་སངས་རྒྱས་ཀྱི་རིང་བསྲེལ་རྟ་མགོ་མར་
གྲགས་པ་བདུན་དང༌
། སངས་རྒྱས་གསེར་ཐུབ་ཀྱི་ཚེམས། ཙོང་ཁ་
པའི་ཚེམས། ལྷོ་བྲག་ཕྱག་རྡོར་གྱི་དབུ་ལོ། མཐིང་ཤོག་ལ་འཛམ་བུ་ཆུ་
གསེར་གྱིས་བྲིས་པའི་བླ་མ་བརྒྱུད་པའི་མཚན་སྔགས། ཙོང་ཁ་པས་
དབུ་མའི་ལྟ་ཁྲིད་གསན་པའི་བརྗེད་བྱང་བཀོད་པའི་ཕྱག་དཔེ། རྗེ་
རིན་པོ་ཆེའི་སྐུ་བརྙན་གསེར་ཟངས་ལས་གྲུབ་པ་ཐོག་ཚད་མ་དང་།
འཇམ་དབྱངས་ཆོས་རྗེའི་སྐུ་བརྙན། ཏཱ་ལའི་བླ་མ་སྐུ་ཕྲེང་གཉིས་པ་
དགེ་འདུན་རྒྱ་མཚོའི་སྐུ་བརྙན་སོགས་བཞུགས།
བྱམས་ཁང་རྙིང་པར་རྒྱལ་བ་མི་ཕམ་པ་དགུང་ལོ་བརྒྱད་པའི་
ཚད་རྒྱུ་གསེར་ཟངས་ལས་གྲུབ་པ་ལོངས་སྐུའི་ཆ་ལུགས་ཅན། དེའི་
ནང་རྟེན་དུ་སངས་རྒྱས་འཕེལ་གདུང་དུ་གྲགས་པ་ཆེ་བ་བྱ་སྒོང་ཙམ་
དང་། ཆུང་བ་ཡུངས་འབྲུ་ཙམ་གྱི་བར་མ་ག་དྷའི་བྲེ་ཆེན་གང། ཙོང་
ཁ་པའི་དབུ་ལོ། འཕགས་པ་ཐོགས་མེད་ཀྱི་དབུ་ལོ། ཙོང་ཁ་པའི་ན་
བཟའ་ཆ་ཚང་། འཕགས་པ་ཐོགས་མེད་ཀྱི་སྐུ་ཆོས། གཟུངས་ཆེན་སྡེ་
ལྔ་ལ་སོགས་པ་གསེར་སྦྱངས་བཙོ་མས་བྲིས་པ་སོགས་མང་དུ་བཞུགས།
དངུལ་གདུང་ལྷ་ཁང་དུ་ཏཱ་ལའི་བླ་མ་སྐུ་ཕྲེང་གསུམ་པ་བསོད་
ནམས་རྒྱ་མཚོའི་སྐུ་གདུང་དངུལ་སྲང་བདུན་སྟོང་བཞི་བརྒྱ་ལས་གྲུབ་པ་
مل



འབྲས་སྤུངས་དགོན་པ།
དང་། ནང་རྟེན་དུ་རྗེ་དེ་ཉིད་ཀྱི་ཐུགས་ལྗགས་སྤྱན་གསུམ་དང་། དབུ་
ཀླད་ཞུན་ཐིག སངས་རྒྱས་ཀྱི་འཕེལ་གདུང་དུ་གྲགས་པ་སོགས་མཐའ་
ཡིས་པ་བཞུགས། ཏཱ་ལའི་བླ་མ་སྐུ་ཕྲེང་བཞི་པ་ཡོན་ཏན་རྒྱ་མཚོའི་
དངུལ་གདུང་སྐུ་རྒྱུ་ཚད་སོགས་གོང་དང་འདྲ་བའི་ནང་རྟེན་དུ་རྗེ་དེ་
ཉིད་ཀྱི་ལྗགས་དང་། གདུང་རུས། གདུང་ཐལ་སོགས་བཞུགས།
གཞན་ཡང་འཁྲུངས་རབས་ལྷ་ཁང་གི་ཏཱ་ལའི་བླ་མ་སྐུ་ཕྲེང་ལྔ་
པའི་སྨན་སྐུ་དང་། ཇོ་བོ་ལྷ་ཁང་གི་རྟེན་གྱི་གཙོ་བོ་དངུལ་སྲང་ལྔ་བརྒྱ་
ལས་གྲུབ་པའི་ཇོ་བོ་རིན་པོ་ཆེ་སྲིད་ཞིའི་འཇིགས་སྐྱོབ་མར་གྲགས་པ།
གནས་བཅུ་ལྷ་ཁང་གི་ཐུབ་པའི་དབང་པོ་གཙོ་འཁོར་གསུམ་བྱང་ཆུབ་
ཤིང་ལས་གྲུབ་པ། གཞན་རྣམས་ཙན་དན་དཀར་པོ་ལས་གྲུབ་པ།
བྱམས་ཁང་གསར་པའི་བྱམས་པ་མགོན་པོ་དགུང་ལོ་བཅུ་གཉིས་པའི་
སྐུ་ཚད་སྨན་འདམ་ལས་གྲུབ་པ། བཀའ་འགྱུར་ལྷ་ཁང་ནང་ཏཱ་ལའི་བླ་
མ་སྐུ་ཕྲེང་ལྔ་པས་བཀའ་གནང་བ་ལྟར་སྡེ་སྲིད་བློ་བཟང་མཐུ་སྟོབས་
ཀྱིས་མཐིང་ཤོག་ལ་གསེར་བཙོ་མ་འབའ་ཞིག་གིས་བཞེངས་ཤིང༌
། ལྔ་
པ་ཆེན་པོས་རབ་གནས་གནང་བའི་བཀའ་འགྱུར་འཛམ་གླིང་གཡས་
བཞག་ཏུ་གྲགས་པ། ཆོས་སྡེ་འདིའི་ནང་རྟེན་གྱི་གཙོ་བོ་ཙོང་ཁ་པས་
འགོག་པ་རི་ལས་གཏེར་ནས་བཏོན་པར་གྲོགས་པའི་དུང་དཀར་སོགས་
བཞུགས་སོ། །



སྐོམ་སེལ་བདུད་རྩིའི་ཆུ་རྒྱུན།
(༨)
སེ་ར་དགོན་པ།།
སེ་ར་དགོན་པའི་མིང་ཆ་ཚང་བར་ཆོས་སྡེ་ཆེན་པོ་སེ་ར་ཐེག་ཆེན་
གླིང་ཞེས་ཞུ་ཞིང༌། རྭ་མོ་ཆེ་གཙུག་ལག་ཁང་ནས་བྱང་དུ་སྤྱི་ལེ་ལྔ་ཙམ་
གྱི་སར་ཆགས། སེ་ར་ཞེས་པ་ནི། དགོན་པ་དེའི་མཐའ་འཁོར་དུ་ཤིང་
སེ་བའི་ར་བས་བསྐོར་ཡོད་པས་སེ་ར་ཞེས་དང་། ཡང་འཇམ་དབྱངས་
ཆོས་རྗེས་རྗེ་ཙོང་ཁ་པར་ངས་དགོན་པ་འབྲས་སྤུངས་པ་ལྟ་བུ་ཞིག་
བཏབ་ཡོད་ཅེས་ཞུས་པར། བྱམས་ཆེན་ཆོས་རྗེས་ངས་ དགོན་པ་
འབྲས་སྟེང་དུ་སེ་ར་བཏང་བ་ལྟ་བུ་ཞིག་བཏབ་ཡོད་ཅེས་ཞལ་ཤོབ་ཀྱི་
ཚུལ་དུ་གསུངས་པས་རྗེས་སུ་དགོན་མིང་དུ་ཐོགས་ཞེས་པའི་བཤད་སྲོལ་
གཉིས་ཡོད།
དགོན་པ་དེ་མ་བཏབ་གོང་དུ་སེ་ར་ཆོས་སྡིངས་སུ་རྗེ་ཙོང་ཁ་པ་
ཡུན་རིང་བཞུགས་ཏེ་སློབ་མ་མང་པོར་ཆོས་གསུངས། དེ་ནས་མི་རིང་
བར་བྱམས་ཆེན་ཆོས་རྗེ་ལ་ཆོས་སྡེ་འདེབས་དགོས་པའི་བཀའ་བཀོད་
མཛད་པ་བཞིན། སྣེའུ་རྫོང་དཔོན་ནམ་མཁའ་བཟང་པོས་མཐུན་རྐྱེན་
སྦྱར་ནས་སྤྱི་ལོ་༡༤༡༩ལ་དགོན་པ་དེ་བཏབ།
ཐོག་མའི་ཚོགས་ཆེན་འདུ་ཁང་ནི་ད་ལྟའི་སྔགས་པ་གྲྭ་ཚང་ཡིན།



སེ་ར་དགོན་པ།
གྲྭ་ཚང་དེ་འདུ་ཁང་ཀ་རིང་བཞི་དང་ཀ་ཐུང་སོ་བརྒྱད་ཀྱི་གཙང་ཁང་
དང་། གཡས་སུ་གནས་བཅུའི་ལྷ་ཁང་ཡོད། གཙང་ཁང་ཤར་དུ་རྗེ་
ཙོང་ཁ་པའི་ཕྱག་བཟོ་འཇིགས་བྱེད་སོགས་ཀྱི་མགོན་ཁང་། འདུ་ཁང་
དུ་དབུས་སུ་བྱམས་ཆེན་ཆོས་རྗེ་དང་། རྗེ་ཡབ་སྲས་གསུམ། རྒྱལ་བ་
བྱམས་པ། ཕ་བོང་ཁ་སོགས་ཀྱི་སྐུ་བརྙན། ཡང་སྟེང་གི་ཚེ་དཔག་ལྷ་
ཁང་དུ་དབུས་སུ་ཚེ་དཔག་མེད། གཡས་སུ་གུང་རུ་རྒྱལ་མཚན་བཟང་
པོའི་གདུང་རྟེན། དེའི་གཡས་སུ་རྗེ་བཙུན་པའི་གདུང་རྟེན་སོགས་
བཞུགས།
བྱེས་མཁས་མང་གྲྭ་ཚང་ནི། ཀུན་མཁྱེན་བློ་གྲོས་རིན་ཆེན་སེང་
གེས་ཕྱག་བཏབ། ཐོག་མར་བཞུགས་གནས་གཏན་འཇགས་མེད་པར་
ཚལ་གུང་ཐང་དང་དབུས་སྟོད་སོགས་སུ་ཆོས་ཐོག་ཏུ་ཕེབས་པས་བྱེས་
གྲྭ་ཚང་ཞེས་པར་གྲགས། གྲྭ་ཚང་འདི་མ་ཆགས་གོང་ད་ལྟའི་རྟ་མགྲིན་
ཁང་གི་ཤར་དུར་ཁྲོད་ཡིན། ཀུན་མཁྱེན་བློ་གྲོས་རིན་ཆེན་ཞབས་སྐོར་
དུ་ཕེབས་སྐབས། དེར་སྐྱེས་པའི་ཤིང་སེ་བའི་སྡོང་པོ་ཞིག་ལ་རྟག་ཏུ་ན་
བཟའ་ཐོགས་པ་ལྟར་དུ་བྱེད། ཉིན་ཞིག་བྱ་དམར་པོ་ཞིག་སེ་ཕུང་ལ་
འཐིམས་པའི་གཟིགས་སྣང་བྱུང་བས། ཞིབ་པར་གཟིཔ ས་དུས་སེ་ཕུང་
དེའི་དཀྱིལ་ནས་རྟ་མགྲིན་ཡང་གསང་མཇལ་ཏེ་རྟ་སྐད་ཀྱང་སྒྲོག་པས།
དེ་མུར་ཆོས་གོས་ཕུད་ནས་ཤིང་དེ་ལ་དཀྲིས་ཏེ་ཡང་གསང་གི་སྐུ་བརྙན་
19。



སྐོམ་སེལ་བདུད་རྩིའི་ཆུ་རྒྱུན། (༨)
བཞེངས་པ་ད་ལྟའང་མཇལ་རྒྱུ་ཡོད་ལ་བྱིན་རླབས་ཤིན་ཏུ་ཆེ་སྟེ། གྲྭ་
ཚང་འདིར་ལེགས་ཉེས་དུས་འགྱུར་སོགས་ཀྱི་སྔ་ལྟས་སུ་སའི་གཏིང་
ནས་རྟ་སྐད་ཡང་ཡང་སྒྲོག་ཅེས་གྲགས། །
གྲྭ་ཚང་འདིའི་ཁོངས་སུ་ཁང་ཚན་ཉེར་གཅིག་ཡོད་དེ། ཧར་
གདོང་ཁང་ཚན། བསམ་བློ་ཁང་ཚན། བྱ་བྲལ་ཁང་ཚན། ཀྲེ་བོ་ཁང་
ཚན། བྲ་ཏི་ཁང་ཚན། ཚ་བ་ཁང་ཚན། ལྷོ་པ་ཁང་ཚན། རྒོམ་སྡེ་
ཁང་ཚན། ལ་བ་ཁང་ཚན། འདན་མ་ཁང་ཚན། ཟངས་དཀར་ཁང་
ཚན། གུ་གེ་ ཁང་ཚན། དཔེ་ཐུབ་ ཁང་ཚན། སྟག་མོ་ ཁང་ཚན།
གཙང་པ་ཁང་ཚན། རྒྱལ་བྱེད་ཁང་ཚན། ཨེ་པ་ཁང་ཚན། གཉལ་པ་
ཁང་ཚན། དྭགས་པོ་ཁང་ཚན། རྩེད་ཐང་ཁང་ཚན། སྤོམ་འབོར་
ཁང་ཚན་བཅས་ཡིན།
གྲྭ་ཚང་སྨད་ཐོས་བསམ་ནོར་བུའི་གླིང་ནི། ཀུན་མཁྱེན་བྱུང་
ཆུབ་འབུམ་པས་ཕྱག་བཏབ། འདུ་ཁང་ཀ་རིང་བཅུ་གཉིས་ཀ་ཐུང་རྒྱ་
བརྒྱད་ཅན་ལ་གཙང་ཁང་དབུས་སུ་ཇོ་བོ་ཤཱཀྱ་མུ་ནེ་ཐོག་སོ་གཉིས་ཙམ་
དང༌། གཡས་སུ་བྱམས་པ། གཡོན་དུ་འཇམ་དབྱངས། རྗེ་ཡབ་སྲས་
གསུམ། རྗེ་ཕ་བོང་ཁ་སོགས་དང་། གཙང་ཁང་ནུབ་ཏུ་སྣེའུ་ཆུང་པའི་
ཕྱག་བཟོ་འཇིགས་བྱེད་དང་། ཐ་འགོ། ནག་པོ་སྐོར་གསུམ་སོགས་
དང༌། གཙང་ཁང་དཀྱིལ་དུ་མི་དབང་ཇོ་བོ་གཙོ་བོར་གྱུར་པའི་ཉེ་སྲས་
ཆ20



སེ་ར་དགོན་པ།
བརྒྱུད། གཙང་ཁང་ཤར་དུ་རྗེ་ཙོང་ཁ་པ་དང་། འཁོར་དག་པ་རྣམ་
བརྒྱད། ཇོ་རྔོག་འབྲོམ་གསུམ་སོགས་བཞུགས། ཡང་ཐོག་ཏུ་ཐུབ་པ་
གྲོང་ཁྱེར་མ་དང་། འཕགས་པ་ལོ་ཀེ་ཤྭ་ར། བདེ་མཆོག་ཡབ་ཡུམ་
སོགས་བཞུགས། །
གྲྭ་ཚང་འདིར་ཁང་ཚན་བཅུ་བཞི་ཡོད་དེ། ཨ་མདོ་གཞུང་པ་
ཁང་ཚན། སྤོམ་འབོར་ཁང་ཚན། ཡེར་པ་ཁང་ཚན། རོང་པོ་ཁང་
ཚན། ཚ་རྡོར་ཁང་ཚན། ཚ་བ་ཁང་ཚན། ཀོང་པོ་ཁང་ཚན། རྨར་
སྙུང་ཁང་ཚན། ཨ་ར་ཁང་ཚན། ཐེ་བོ་ཁང་ཚན། རྟ་དབོན་ཁང་ཚན།
སྤོ་བོ་ཁང་ཚན། གུང་རུ་ཁང་ཚན། མི་ཉག་ཁང་ཚན་བཅས་སོ། །
ད་ལྟའི་ ཚོགས་ཆེན་འདུ་ ཁང་ནི། ལྷ་བཟང་ གིས་སྡེ་སྲིད་
བཀྲོངས་པའི་སྡིག་བཤག་ཏུ་བཞེངས་པ་ཡིན་ཟེར། ཚོགས་ཆེན་འདུ་
ཁང་ཀ་རིང་བཅུ་ གཉིས་ཀ་ཐུང་གོ་དྲུག་ཅན་ལ་རྟེན་གཙོར་གསེར་
ཟངས་ཀྱི་མི་དབང་བྱམས་པ་ཐོག་སོ་གཅིག་ལྷག་དང་། དེའི་གཡས་སུ་
བྱམས་ཆེན་ཆོས་རྗེའི་སྐུ་བརྙན་དང་། ཐུབ་པ་གཙོ་འཁོར། སྒྲོལ་
དཀར་ཚེ་དཔག་མེད་སོགས་དང་། གཙང་ཁང་ནུབ་ཏུ་གནས་བཅུ་ལྷ་
ཁང་། དཀྱིལ་དུ་ལྷ་བཟང་གིས་བཞེངས་པའི་རྒྱལ་བ་བྱམས་པ་ཐོག་སོ་
གཉིས་ལྷག ཤར་དུ་འཇིགས་བྱེད་ལྷ་ཁང་། ཡང་ཐོག་ཏུ་ཇོ་བོ་རྗེའི་སྐུ་
གཟུངས་སུ་ནོར་བུ་བསམ་འཕེལ་དང་རིང་བསྲེལ་སོགས་བཞུགས།



སྐོམ་སེལ་བདུད་རྩིའི་ཆུ་རྒྱུན། (༨)
དགོན་པ་འདིར་ཐོག་མར་རྒྱུ་དང་། འབྲོང་སྟེང་། སྟོད་པ།
སྨད་པ་བཅས་གྲྭ་ཚང་བཞི་ཡོད་པ་ལ་རྗེས་སུ་སྔགས་པ་དང་། བྱེས།
སྨད་པ་བཅས་གྲྭ་ཚང་གསུམ་དུ་བསྒྲིལ། གྲྭ་ཚད་ནི་སེ་ར་ལྔ་སྟོང་ལྔ་བརྒྱ་
ཟེར་ཡང་རྗེས་སུ་གྲྭ་གྲངས་ཆིག་ཁྲི་མ་ཟིན་ཙམ་དང་། གྲྭ་སྤྱིལ་སུམ་སྟོང་
ཙམ་ཡོད།
དགོན་པའི་ལྟག་རྒྱབ་ཀྱི་གླིང་སྐོར་ལམ་དུ་སེ་ར་ཆོས་སྡིངས་ཡོད།
སེ་ར་དགོན་ཕྱག་མ་བཏབ་གོང་རྗེ་ཙོང་ཁ་པ་གནས་དེར་བཞུགས།
གནས་དེ་ནི་རྗེ་ཙོང་ཁ་པ་དང་མཁས་གྲུབ་དགེ་ལེགས་དཔལ་བཟང་
མཇལ་ས་དང་། དབུ་མ་རྩ་ཤེའི་ཊིཀ་ཆེན་གསུངས་ས། ཏཱ་མིང་གོང་
མའི་གསེར་ཡིག་པ་མཇལ་ས། རྗེ་ཙོང་ཁ་པས་ཇོ་ཤཀ་རྣམ་གཉིས་ལ་
དབུ་རྒྱན་ཕུལ་ཏེ་ལྷ་ལྡན་སྨོན་ལམ་ཆེན་མོ་ཚོགས་ས། དགའ་ལྡན་
དགོན་པ་ཕྱག་འདེབས་དགོས་པ་ཐུགས་ལ་འཁྲུངས་ས་སོགས་ཡིན་
ནོ། །



བཀྲ་ཤིས་ལྷུན་པོ།
བཀྲ་ཤིས་ལྷུན་པོ།
དགོན་མིང་ཆ་ཚང་ལ་བཀྲ་ཤིས་ལྷུན་པོ་དཔལ་གྱི་སྡེ་ཆེན་ཕྱོགས་
ལས་རྣམ་པར་རྒྱལ་བའི་གླིང་ཞེས་ཟེར། དབུས་གཙང་གི་དགེ་ལུགས་
པའི་གདན་ས་ཆེན་པོ་བཞིའི་གྲས་ཡིན། རབ་བྱུང་བརྒྱད་པའི་མེ་ཡོས་
ཏེ་སྤྱི་ལོ་༡༤༤༧པར་ཏཱ་ལའི་བླ་མ་སྐུ་ཕྲེང་དང་པོ་དགེ་འདུན་གྲུབ་ཀྱིས་
ཐོག་མར་བཏབ།
དགོན་པ་འདི་ཐོག་མར་འདེབས་སྐབས་ཀྱི་སྦྱིན་བདག་ནི་དར་
རྒྱས་པ་བསོད་ནམས་དཔལ་བཟང་དང་། གཞིས་ཀ་རྩེའི་རྫོང་དཔོན་
འཕྱོངས་རྒྱས་པ་ཧོར་དཔལ་འབྱོར་བཟང་པོ་གཉིས་ཡིན། གཞུང་ཆེན་
པོད་ལྔའི་འཆད་ཉན་གཙོར་མཛད། དངོས་སློབ་མཁས་པའི་དབང་པོ་
བཅུ་ཕྲག་གསུམ་ལྷག་བྱོན་པ་དང་། གྲྭ་གྲངས་ཆིག་སྟོང་དྲུག་བརྒྱ་ཙམ་
དུ་འཕེལ་ཞིང་། ཞལ་སློབ་མཁས་པའི་དབང་པོ་རྣམས་ཀྱིས་ཟུར་ཆོས་
སློབ་དཔོན་མཛད་པ་ལས་ཐོག་མའི་གྲྭ་ཚང་ཐོས་བསམ་གླིང་དང་།
དཀྱིལ་ཁང་། ཤར་རྩེ་གསུམ་གྱི་སྟེང་། རྗེས་སུ་ཀུན་གཟིགས་པཎ་ཆེན་
སྐུ་ཕྲེང་བཞི་པ་བློ་བཟང་ཆོས་ཀྱི་རྒྱལ་མཚན་གྱིས་རྗེ་དགེ་འདུན་གྲུབ་ཀྱི་
དགོངས་བཞེད་ལྟར་རྒྱུད་པ་གྲྭ་ཚང་གསར་འཛུགས་མཛད་པ་བཅས་



སྐོམ་སེལ་བདུད་རྩིའི་ཆུ་རྒྱུན། (༨)
བསྡོམས་པས་གྲྭ་ཚང་བཞི་ཡོད།
ཐོས་བསམ་གླིང་གྲྭ་ཚང་ནི་རྗེ་དགེ་འདུན་གྲུབ་ཀྱི་དངོས་སློབ་
མཁས་དབང་དྲི་མེད་བཤེས་གཉེན་གྱིས་འཆད་ཉན་དང་ཡིག་ཆ་མཛད་
པ་ལས་འཕེལ་ཞིང་མི་ཚན་ཉེར་བདུན་ཡོད། དཀྱིལ་ཁང་གྲྭ་ཚང་ནི་རྗེ་
དགེ་འདུན་གྲུབ་ཀྱི་དངོས་སློབ་མཁས་དབང་དཔལ་ལྡན་ཆོས་སྐྱོང་གིས་
འཆད་ཉན་མཛད་པ་ལས་འཕེལ་ཞིང་མི་ཚན་བཅུ་དྲུག་ཡོད།
རྗེ་བཙུན་ཤེས་རབ་སེང་གེ་ལ་བསྟན་པའི་སྙིང་པོ་རྒྱ་ཆེར་སྤེལ་
བའི་རྒྱུད་འཛིན་གྱི་སློབ་མ་མཐའ་ཡས་པ་བྱོན། དེ་དག་ལས་རྒྱལ་
མཚན་གྱི་ཏོག་ལྟར་མངོན་པར་མཐོ་བ་འཕྲིན་ལས་ནམ་མཁའ་དང་
མཉམ་པ་ནི་རྗེ་ཐམས་ཅད་མཁྱེན་པ་དགེ་འདུན་གྲུབ་པ་ཡིན། རྗེ་འདི་
ལའང་སློབ་མའི་གཙོ་བོ་སྔ་ཚར་ལ། མཁས་གྲུབ་ནོར་བཟང་རྒྱ་མཚོ།
འདུལ་འཛིན་བློ་གྲོས་སྦས་པ། སློབ་དཔོན་དཔལ་ལྡན་ཚུལ་ཁྲིམས།
མཁན་ཆེན་བཟོད་པ་དཔལ། མཁན་ཆེན་འདུལ་ནག་པ། རྒྱལ་ཚབ་
བཟང་པོ་བཀྲ་ཤིས། ཆོས་རྗེ་བཟང་པོ་རྒྱལ་མཚན། སློབ་དཔོན་དྲི་
མེད་བཤེས་གཉེན་སོགས་མང་པོ་བྱོན། བར་ཚར་ལ། མཁན་ཆེན་
ཤེས་རབ་རྒྱལ་མཚན། ཆོས་རྗེ་ལུང་རིགས་པ། ཆོས་རྗེ་གྲགས་བསམ་
པ། ཆོས་རྗེ་སྟོབས་ལྡན་འོད་ཟེར། དཀའ་བཞི་པ་དགེ་འདུན་བསམ་
འགྲུབ། དཀའ་བཞི་པ་དོན་ཆོས། དཀའ་བཞི་པ་རིན་རྒྱལ་སོགས་



བཀྲ་ཤིས་ལྷུན་པོ།
བཅོ་བརྒྱད་བྱུང་བར་གྲགས། ཕྱི་ཚར་ལ། གནས་རྙིང་མཁན་ཆེན་
ཀུན་དགའ་བདེ་ལེགས་རྒྱལ་མཚན། མཁན་ཆེན་གྲགས་པ་ཤེས་རབ།
ཆོས་རྗེ་རྟ་ནག་ཆོས་མཛད། མཁན་ཆེན་གྲགས་པ། ས་སྐྱ་སློབ་དཔོན་
སངས་བྱང་། བླ་མ་ལྷུན་རྩེ་བ། བླ་མ་མན་ལུང་བ། ལྷ་བཙུན་བསྟན་
པ་རྒྱལ་མཚན་ལ་སོགས་པ་སྒོམ་ཆེན་བུ་སློབ་མང་དུ་མཆིས་སོ། །དགོན་
སྡེ་འདིར་རྒྱལ་དབང་དགེ་འདུན་གྲུབ་ནས་མྱང་སྟོད་ལྷ་དབང་བློ་གྲོས་ཀྱི་
བར་ཁྲི་པ་བཅོ་ལྔ་བྱོན། དེའི་ནང་ནས་རྒྱལ་དབང་སྐུ་ཕྲེང་གཉིས་ཕུད་
པའི་འཕྲོས་ལ་མཁན་བརྒྱུད་བཅུ་གསུམ་ཞེས་གྲགས། །
དགོན་པའི་ཕྱི་རོལ་ཏུ་ཀུན་སྐྱོབ་གླིང་དང་། བདེ་ཆེན་ཕོ་བྲང་
གཉིས། དགོན་པའི་ནང་དུ་ཕོ་བྲང་བཞི་བཅས་བསྡོམས་པས་ཕོ་བྲང་
དྲུག ལྷ་ཁང་ཁག་ལྔ་བཅུ་ང་དྲུག རྗེ་དགེ་འདུན་གྲུབ་ཀྱི་སྐུ་གདུང་
མཆོད་ཁང་གཅིག་དང་། པཎ་ཆེན་སྐུ་ཕྲེང་བཞི་པ་ནས་དགུ་པའི་བར་
གྱི་སྐུ་གདུང་མཆོད་རྟེན་ཆེན་མོ་དྲུག མཆོད་ཁང་དང་ལྷ་ཁང་ཁག་གི་
ཁོངས་སུ་ཁྱོན་བསྡོམས་ཁང་མིག་ཉིས་བརྒྱ་སུམ་ཅུ་སོ་གསུམ། དབྱེན་
ཟླུམ་མཆོད་རྟེན་གཉིས་ཀྱིས་གཙོས་མཆོད་རྟེན་ཆེ་བ་བདུན། ཚ་ཁང་
ཉི་ཤུ་རྩ་བརྒྱད། མ་ཎི་ལྷ་ཁང་ལྔ། གསེར་ཆོས་སྣ་ཚོགས་པོ་ཏི་ཆིག་
སྟོང་བརྒལ་བ་སོགས་བཞུགས་ཤིང་། ཁང་མིག་ཆེ་ཆུང་ཀུན་བསྡོམས་
པས་དྲུག་སྟོང་སུམ་བརྒྱ་བཅུ་དྲུག་ཡོད་དོ། །



སྐོམ་སེལ་བདུད་རྩིའི་ཆུ་རྒྱུན། (༨)
བག་ཡོད་པར་གདམས་པ།)
འཇུ་མི་ཕམ་འཇམ་དབྱངས་རྣམ་རྒྱལ་རྒྱ་མཚོ།
བག་ཡོད་ཅེས་བྱ་གང་ཞེ་ན། །
གཡང་ཁར་འདུག་པའི་མི་བཞིན་དུ། །
རང་གིས་རང་ཚུལ་བསྲུང་བ་ལ། །
རྟག་ཏུ་གཟོབ་པ་ལྷུར་ལེན་པའོ། །
བྱིས་པ་མནོག་ཆུང་རྩེད་མོས་བསླུ། །
དར་མ་ཆགས་སྡང་ཡུལ་གྱིས་བསླུ། །
རྒན་པ་ལུས་སེམས་རྒུད་པས་བསླུ། །
བག་མེད་ནམ་ཡང་བསླུ་ཞིང་བསླུས། །
འདོད་དང་རྨོངས་པས་བསླུས་ནས་སུ། །
འཇིགས་རུང་འཁོར་བའི་འདམ་དུ་སྒྱུར། །
(1)རྩོམ་འདི་ནི་《 ལུགས་ཀྱི་བསྟན་བཅོས་ལྷ་དང་དཔལ་འདུ་བའི་ནོར་བུ་》ཞེས་པ་ལས་
བཤུས།
(2)གནོག་ཆུང་རྩེད་མོ་ནི་འདིར་སྙིང་པོ་མེད་པའམ་ཆོ་མེད་པའི་རྩེད་མོ་ཞེས་པའི་དོན།



བག་ཡོད་པར་གདམས་
ད་རུང་འདོད་རྨོངས་ཁ་ཐལ་བས། །
མ་རབས་ལན་ནས་དམན་པར་བསླུ། །
བག་མེད་བདུད་ཀྱི་ལྕགས་ཀྱུ་འདིས། །
ཁྲི་དང་གདུགས་ཀྱི་བར་ནས་ཀྱང་། །
ཡུད་ཙམ་གྱིས་ནི་འགྲོ་བ་འདི། །
དམན་པའི་གནས་སུ་སྒྱུར་བར་བྱེད། །
རང་བློ་ནང་དུ་བཀུག་ནས་སུ། །
བག་ཡོད་པར་ནི་མ་བྱས་ན། །
བདག་སྐྱོན་བདག་གིས་མི་ཤེས་ཏེ། །
གཞན་གྱིས་བཤད་ཀྱང་གོ་བར་དཀའ། །
སྣ་ཚོགས་ཡུལ་རྐྱེན་དང་འཕྲད་ཚེ། །
ཅོལ་ཆུང་ཤེས་པ་ཁྱི་བཞིན་འཁྲིད། །
བཟང་ཚུགས་ཤོར་བའི་སྐྱེ་བོ་ལ། །
བཞད་གད་བྱས་ཀྱང་བསྟོད་པར་རློམ། །
སྲང་ལ་གཞལ་བའི་ལྗིད་བཞིན་དུ། །
ལུགས་གཉིས་ཀྱི་ནི་བྱ་བ་ལ། །
བྱས་པའི་ལག་རྗེས་ཆེ་ཆུང་གིས། །
སྐྱེ་བོ་རྣམས་ཀྱི་བཟང་ངན་ཤེས། །



སྐོམ་སེལ་བདུད་རྩིའི་ཆུ་རྒྱུན། (༨)
བསམ་མེད་ཞེ་མདོ་ཆུང་བ་རྣམས། །
སྐྱེ་བའི་དུས་དང་རྒས་པའི་དུས། །
ཉི་མ་གཅིག་ལ་བྱུང་བ་ལྟར། །
ཚེ་གང་འདི་བྱས་ངོས་བཟུང་མེད། །
མཁས་རྣམས་ཉི་མ་རེ་རེར་ཡང་། །
ཆོས་དང་ནོར་དང་འདོད་དང་ཐར། །
སྡེ་བཞིའི་དོན་ཆེན་ལྷུར་བླང་བས། །
ནམ་ཞིག་གྲུབ་འབྲས་རྒྱ་ཆེ་ལྡན། །
དོན་མེད་པ་དང་དོན་ཉམས་པ། །
ཀུན་ཀྱང་བག་མེད་ལས་བྱུང་བས། །
ཉི་མ་རེ་རེ་བཞིན་དུ་ཡང་། །
བག་མེད་སྤོང་ལ་དོན་རེ་བསྒྲུབ། །
སྤྱང་པོ་སྤྱང་མཐར་མ་ཕྱིན་པར། །
སྤྱང་པོ་འཆལ་བ་ཁྲམ་པའི་རྒྱུ། ། །
དོན་མེད་ཀུན་ལ་མགོ་བདེ་ིབསྒྱུར། །
(1)ཞེ་མདོ་ཆུང་པ་ནི་ཕུགས་བསམ་ཆུང་བའམ་མེད་པའི་དོན།
(2)མགོ་བདེ་ནི་གཡོ་ཐབས་ཀྱི་དོན།
28 བ



འདི་འདྲ་བག་མེད་པ་ཡི་སྐྱོན། །
ཁོང་ཡོངས་ཤོང་རྒྱུ་ཡོད་ན་ཡང་། །
ངང་རིང་མིངང་ནས་བྱ་བ་ཤོར། །
ཕན་མེད་གནོད་མེད་རྒྱ་མཚོའི་རྡོ། །
འདི་ཡང་བག་མེད་པ་ཡི་སྐྱོན། །
བློ་ཆེན་ཤེས་རྒྱ་མི་ཡངས་པའི། །
བྱ་བྱེད་ཆུ་བོའི་རླབས་ལྟར་འཚུབ། །
བབ་བབ་སྤྱོད་པས་ལུས་སེམས་འཁྲུག །
འདི་ཡང་བག་མེད་པ་ཡི་སྐྱོན། །
གཏོང་བའི་བློ་སྟོབས་མེད་ན་ཡང་། །
ཟས་ནོར་ཚགས་སུ་མི་འཛུད་པར། །
ཞིག་མིན་ཞིག་པོའི་བརྟུལ་ཞུགས་ཅན། །
འདི་ཡང་བག་མེད་པ་ཡི་སྐྱོན། །
བྱམས་བརྩེའི་བློ་རྒྱུད་མ་འབྱོང་བར། །
1)ངང་རིང་ནི་ངང་རྒྱུད་རིང་བ།
(2)གཏོང་བ་ནི་སྟེར་བའམ་སྦྱིན་པའི་དོན། །
(3)ཞིག་པོ་ནི་སྡོམ་པ་ལྷོད་པའི་ངན་སྤྱོད་ཅན་ལ་གོ
(@འབྱོང་བ་ནི་སྦྱངས་ནས་མཐར་ཕྱིན་པའི་དོན།



སྐོམ་སེལ་བདུད་རྩིའི་ཆུ་རྒྱུན།
(༨)
དགྲ་བོ་ཇི་འདོད་ལམ་དུ་བཏང་། །
ཀུན་ལ་རང་རྒྱུས་གསལ་པོར་ངོམ། །
འདི་ཡང་བག་མེད་པ་ཡི་སྐྱོན། །
འཛིན་མེད་སྒྱུ་མར་མ་ཤར་བར། །
ལུས་དང་གཏམ་དང་སྤྱོད་ལམ་ཀུན། །
ཀུན་དང་འདྲེས་པས་ཀུན་གྱིས་བརྙས། །
འདི་ཡང་བག་མེད་པ་ཡི་སྐྱོན། །
དགོས་མེད་སྐྱོ་ཤས་མ་སྐྱེས་པར། །
ཀུན་དང་མི་བསྟུན་ཁོང་འཕྲིག་ཅན། །0)
རང་གཞན་སྣང་བ་དགྲ་རུ་ལངས། །
འདི་ཡང་བག་མེད་པ་ཡི་སྐྱོན། ། །
དེ་ལ་སོགས་པའི་སྤྱོད་ལམ་མཐའ། །
ཡུལ་དུས་ཚད་ལས་བརྒལ་བའི་སྐྱོན། །
བསྒྲིམས་ཏེ་བརྟགས་པར་མ་བྱས་པའི། །
བག་མེད་པ་ཡི་རྒྱུ་ལས་བྱུང༌། །
ཕྱོགས་སུ་ལྷུང་བའི་སྤྱོད་པ་ཡིས། །
Dཁོང་འཕྲིག་ཅན་ནི་མི་དོགས་པ་ཅན་ལ་གོ་དགོས།



བག་ཡོད་པར་གདམས་པ།
སྐྱེས་བུའི་དོན་རྣམས་མི་རྫོགས་ཀྱི། །
བསྒྲིམ་སྟེ་གང་ལའང་མ་ཐོགས་པའི། །
སྤྱོད་ལམ་ཉི་ཟླའི་འགྲོས་བཞིན་བསྒྱུར། །
ཅི་བྱ་ཅི་བྱེད་ས་མཚམས་ལ། །
བསླུ་མེད་རྒྱལ་བའི་བཀའ་ཡིན་ཏེ། །
མཚན་ལྡན་དགེ་བའི་བཤེས་གཉེན་ཀྱང་། །
དེ་ནས་རང་སེམས་དྲི་མེད་ཡིན། །
འདི་གསུམ་མིན་པ་གཞན་གྱི་ངག །
སྣ་ཚོགས་རྟོག་པས་བསླད་པ་ཅན། །
མཉན་ནམ་མཉན་མིན་ཅི་ཡང་རུང་། །
དེ་ལ་ལྟོས་པས་ཅི་ཞིག་བྱ། །
འབྱུང་འགྱུར་ལས་ནི་འགྱུར་མིན་ལ། །
འགྱོད་མེད་ཁོ་ནས་གནས་པ་མཆོག །
འགྱོད་མེད་ཡིད་འོང་དགའ་བ་ཡི། །
ཟླ་བ་དྲི་མ་མེད་པའི་གཟུགས། །
བག་ཡོད་ཆུ་གཏེར་ཆེ་ལས་འབྱུང་། །
དེ་ཕྱིར་དུས་ཀུན་བག་ཡོད་མཛོད། །



སྐོམ་སེལ་བདུད་རྩིའི་ཆུ་རྒྱུན། (༨)
དམངས་ལ་སྤྲིངས་པའི་གཏམ་དཔེ་དོན་
འབྲེལ་བ།(ཚན་བཤུས།)
རིག་འཛིན་འཇིགས་མེད་གླིང་པ།
ཡོན་ཏན་ཡོད་ཀྱང་ཀུན་ཏུ་འཕུར་བྱེད་ཅིང་། །
བདག་ཉིད་བསྟོད་ནས་གཞན་མཚང་འབྲུ་བྱེད་ན། །
བརྒྱ་བྱིན་ཡིན་ཡང་ལྷ་ཡི་དམོད་འདོར་བས། །
ང་རྒྱལ་འདྲ་བའི་གནོད་པ་གཞན་ན་མེད། །
ཡོན་ཏན་ལྡན་པའི་སྐྱེས་བུ་ནི། །
ས་ཕྱོགས་གཞན་ལ་ཕྱིན་ན་བྲིན། །
ཁུ་བྱུག་མོན་དུ་སྐྱེས་ན་ཡང་། །
ཅ་ཅོ་བྷོ་ཊའི་དབུས་ན་སྙན། །
ཁྱིམ་ཐབ་རྙེད་པ་སླ་མོད་ཀྱི། །
ཕ་མ་རྙེད་པ་ཤིན་ཏུ་དཀོན། །
དེ་ཉིད་བཀུར་བའི་བསོད་ནམས་ཁྱད། །
ཤེས་ན་ལོག་ལྟའི་གཡང་ལས་གྲོལ། །



དམངས་ལ་སྤྲིངས་པའི་གཏམ་དཔེ་དོན་འབྲེལ་བ།
ངོ་ཚ་དཔང་པོར་མི་བྱེད་ཅིང་། །
ཁེ་ཉེན་ཅུང་ཟད་མི་བལྟ་ན། །
ཟས་གོས་སྒྲུབ་ལ་ཐབས་མཁས་ཀྱང་། །
ཉ་པ་རྣམས་དང་ཁྱད་པར་ཅི། །
ངན་པ་ཅི་ཙམ་ཉམ་ཆུང་བ། །
དེ་ཡི་བར་དུ་དུལ་ཞིང་འཇམ། །
ཅུང་ཟད་རྒྱགས་པར་གྱུར་པའི་ཚེ། །
གླང་པོའི་ཀོ་བ་སྐམ་དང་མཚུངས། །
སྒོག་སྐྱ་ག་པུར་གྱིས་བྱུགས་ཀྱང་། །
རང་གི་མཚན་ཉིད་མི་འདོར་ལྟར། །
ཅུང་ཟད་རྐྱེན་གྱིས་མཐོ་དམན་ཅན། །
སྲང་མདའ་ལྟ་བུའི་སྐྱེ་བོ་སྤང་། །
ཇི་སྲིད་ཕ་རོལ་མཐོང་བ་སྟེ། །
དེ་སྲིད་གཞན་ལ་ཕན་པ་གྱིས། །
གཡོ་སྒྱུ་མེད་པའི་བསམ་སྦྱོར་འདིས། །
རང་དོན་ཚགས་སུ་ཆུད་པ་ཡིན། །
ཁ་ནི་སྡིག་པའི་སྒོ་ཡིན་པས། །



སྐོམ་སེལ་བདུད་རྩིའི་ཆུ་རྒྱུན། (༨)
མང་པོའི་གསེབ་ཏུ་བསྒྲིམས་ཏེ་སྨྲ། །
ཚིག་ངན་རྦབ་ཏུ་ལྷུང་བ་འདི། ། །
གནོད་པ་མང་ལ་ལྡོག་པར་དཀའ། །
གཡུལ་ངོར་ཞུགས་ན་བརྟུལ་ཕོད་ཀྱང་། །
ཡུལ་གྱི་མི་ལ་དེས་ཤིང་འཇམ། །
དམན་པ་རྣམས་ལ་སྙིང་རྗེ་བ། །
དེ་ལ་དཔའ་བོ་ཞེས་སུ་བརྗོད། །
བྱ་བ་ཀུན་ལ་མ་བརྟགས་ན། །
འགྱིང་ཚུལ་སྟོན་ཡང་དཔའ་བོ་མིན། །
བྱི་ལ་སྦོས་པའི་ཟུངས་ཁྲག་དེ། །
ཁྱི་རྒན་གོམ་པ་འཁྱོར་བས་ལྡག །
རྨ་བྱ་ཚད་པས་གདུངས་གྱུར་ཀྱང་། །
རྫིང་བུ་རྙོག་མར་འཇུག་མི་བྱེད། །
ཡ་རབས་ཤིན་ཏུ་ཉམ་ཐག་ཀྱང་། །
མ་བྱིན་ལེན་ལ་སྤྲོ་བ་ཞན། །



གཞོན་ནུ་བློ་ལྡན་གྱི་དྲིས་ལན།
གཞོན་ནུ་བློ་ལྡན་གྱི་དྲིས་ལན།
རྫ་དཔལ་སྤྲུལ་ཨོ་རྒྱན་འཇིགས་མེད་ཆོས་ཀྱི་དབང་པོ།
གཞོན་ནུ་བློ་ལྡན་གྱིས་འདི་ལྟར་ཞུས་སོ། ། བློ་དང་བྱ་བ་ཚོད་
ཟིན་དགོས་གསུངས་པ་འདི། བྱ་བ་སྤྱོད་པ་གཉིས་ཇི་ལྟར་དགོས།
བཤད་པར་ཞུ་ཞེས་ཟེར་བ་ལ་རྒན་པོས་འོ་ཡ་ཡ། ད་བྱ་བ་ནི་འགྲོ་
འདུག་ལས་ཀ་དགྲ་འདུལ་གཉེན་སྐྱོང་སོགས་ཡིན། སྤྱོད་པ་ནི་རང་
གིས་རྒྱུན་གྱི་ཟ་འཐུང་ཉལ་འདུག་སོགས་བཤད་ལུགས་འགྲོ་ལུགས་དེ་
ཡིན། དེ་གཉིས་ཀ་ལ་བཟང་ངན་ཡག་ཉེས་ཐམས་ཅད་རང་གིས་རྟོག་
གཞན་ལ་དྲིས། སྔར་སོང་ལ་དཔེ་ཞོག ཕྱི་འོང་ལ་འདང་རྒྱོབ། རང་
གི་ཚོད་དང་བསྟུན། ཡུལ་གྱི་སྤྱོད་པ་དང་བསྟུན། ཆེན་པོ་ཐུབ་མི་ཐུབ་
ཆུང་ངུ་ བརྙས་མ་ བརྙས། ཁེ་ ཉེན་ བཟང་ངན་ འགྲུབ་ མི་ འགྲུབ།
འགྲུབ་ན་ཆེ་ཆུང་སོགས་བརྟགས་ཤིང་དཔྱོད། ཐབས་རིམ་གྲོ་དང་
ཚོགས་བསགས་སོགས་དང་པོ་ནས་གཟབ་དགོས།
གཏམ་གྱི་མགོ་དཀའ། བྱ་བའི་གཞུང་དཀའ། ཆོས་ཀྱི་མཐའ་
དཀའ་ཟེར་བ་ལྟར་བྱ་བ་གང་བརྩམས་ཏེ་མཐར་མ་ཕྱིན་གྱི་བར་དུ་སྙིང་
སྟོབས་དང་བཟོད་སྲན་སྐྱེད་དགོས། བློ་མང་མི་ཉན། མྱི་ཁ་རྒྱུག་མི་
35



སྐོམ་སེལ་བདུད་རྩིའི་ཆུ་རྒྱུན།
(༨)
ཉན། བྱ་བ་གཅིག་ཡིག་སོང་ན་ཡག་ཐོག་གི་ཚོད་ཟིན་དགོས། བྱ་བ་
ཞིག་ཉེས་སོང་ན་གཞན་བསམ་བཟང་གིས་ལེ་བདའ་དང་ཞེ་འགྱོད་མེད་
ནི་ཞིག་དགོས། གལ་ཏེ་ལེ་བདའ་བྱས་ན་དེའི་ཚིག་རྐྱེན་ཁྱག་དགོས།
མེད་པ་རྣམས་མི་ལ་ཚོལ། ཁ་སྐྱིད་འབྱོར་དགའ་མ་ཆེ། དུ་བ་ཆང་
སོགས་མགོ་སྟོང་གི་བྱ་བ་མ་དྲན། ཉིན་རྫི་མཚན་སྲུང་ཚགས་དམ་ཟུང་
སོགས་ཞིབ་པར་གྱིས། བོར་བརླག་ཆུད་ཟོས་སུ་མ་སོང་བར་བསོགས།
ཁྲེལ་མེད་ལ་གཡར་སྐྱིན། རྒྱུས་མེད་ལ་ཚོང་བཞག་སོགས་མི་ཉན། ཕྱི་
རྐུས་ནང་བསྡམ་ངན་གཡོ་རྒྱུ་རྐུ་འཕྲོག་བྱས་ན་མཐར་རང་སྲོག་ཀྱང་
བརླག་སྤྱད་ཡིན། །
ལར་རང་ལ་སྔོན་བསགས་ཤིག་མེད་ན་འབད་རྩོལ་ཁོ་ནས་ཡར་
མི་ཞོག་སྟེ། རྒྱུ་བསགས་པས་མི་སོགས་བསོད་ནམས་བསགས་པས་
སོགས། །གོས་གྱོན་པས་མི་འཛད་དབང་ཐང་ཟད་ཉིན་འཛད། །མི་ན་
བས་མི་འཆི་དུས་ཚོད་བབ་ཉིན་འཆི། །ཟེར་རྒྱུ་བོ་ཡིན། ཕྱུག་པོ་རབ་
ཀྱིས་ཆོས་ཕྱོགས་ལ་གཏོང་། འབྲིང་གིས་གཞན་ལ་ཕན་ཐོགས་བྱེད།
ཐ་ན་འང་རང་གི་ཁ་རྒྱབ་གཉིས་སྐྱིད་པོ་ཞིག་དགོས། དེ་མ་ཐུབ་ན།
སེམས་བསམ་པ་མུན་མགོ་རུབ་དུས། རྒྱུ་ལག་ན་ཡོད་པས་མི་ཕན།
1)འབྱོར་དགའ་ནི་ལུས་ལ་རྒྱན་གོས་གསར་པ་གྱོན་པར་དགའ་བ་ལ་ཟེར།



གཞིན་ནུ་བློ་ལྡན་གྱི་དྲིས་ལན།
ཟེར་རྒྱུ་བོ་རེད།།
མི་གཞི་འཇམ་ལ་རང་ཚུགས་མ་འཆོར། གཞན་ལ་བཟང་ངན་
གང་བྱས་མ་བརྗེད། རང་ལ་བཟང་ཡས་ངན་ཡས་ཀྱི་ཁྱད་གོ་དགོས།
མྱུར་དུ་དགའ་སྡུག་མ་སྔ། གཏམ་གོ་ཚད་དྲན་ཚད་མ་བཤད། གཏམ་
དྲན་ཚད་བཤད་ན་སྨྱོན་པ་ཡིན། །ཟས་ཅི་རིག་ཟོས་ན་ཁྱི་ཕག་ཡིན། །བྱ་
བ་གང་དྲན་སྒྲུབ་ན་མགོ་སྟོང་ཡིན། །ཟེར་བའི་དཔེ།
ཆུ་བྲག་དགྲ་རྐུན་སོགས་ལ་ཡོད་མ་བཙོང་། གནོད་པ་ཆུང་ངུ་
རྣམས་ལ་དོགས་ཟོན་གྱིས། ཕན་ཐོགས་ཆུང་རུང་ཉམ་ཆུང་ཁ་ལ་ཉན།
བཟང་ངན་ཀུན་ལ་ལྐོག་ཕྲས་ངན་བཤད་མ་བྱེད། ཁ་ཉུང་ལ་ཁོག་པ་
ཡངས་ཡངས་ཀྱིས། དགོས་དུས་སུ་རྒྱུ་མཚན་ཞིབ་པར་ཤོད། ཁས་
ལེན་མ་མང་བར་སྨྲས་ཚད་མི་རྫུན་པ་གྱིས། བཟང་པོ་ལ་རྒྱུ་མཚན་གང་
ལ་ཐུག་ན་ཡོད་ནི་གྱིས། ངན་པ་ལ་རྒྱུ་མཚན་གོ་བར་ཤོད་ལ་གནོད་ཀ་
མ་འཇུག ཆ་མེད་ལ་ཞེ་ས་ཟས་འདྲེན་བཟང་པོ་གྱིས། རྒྱུ་ཟས་ནོར་
དང་གཏམ་རང་རྒྱུས་མ་འཆོར། ཆ་ཡོད་ལ་ཕན་གང་ཐོགས་གྱིས། བློ་
ཁྲེལ་མནའ་རྫུན་མ་ཤོར། གཞན་རྒུད་དུས་དང་ཉེས་དུས་མ་སྨོད།
རང་དར་དུས་རྒྱགས་དུས་མ་ཁེངས། དཔོན་བཟང་པོ་དང་བན་བོན་
(Tལྐོག་ཕྲ་ནི་གཞན་གྱིས་མི་ཚོར་བའི་དཀྲུག་བྱེད་པའི་མིང་།



སྐོམ་སེལ་བདུད་རྩིའི་ཆུ་རྒྱུན། (༨)
གཉེན་སོགས་མ་བདོ།] མི་བློ་མང་དང་དགའ་སྡུག་ཆེ་བའི་རྗེས་སུ་མ་
འདོང། བཤད་ཚད་བདེན་དུ་མ་འཛིན། གནོད་ཚད་དགྲ་རུ་མ་ལྟ།
མཐུན་ཀྱང་སྙིང་གཏམ་མ་བཤད། མཁོན་ཀྱང་སྐྱོན་མཚང་མ་འབྲུ།
ཕར་སོང་མེད་པའི་མི་ལ་རེ་མ་ཆེ། རྒྱུས་མེད་མི་ལ་བློ་མ་གཏོད། མང་
པོའི་ནང་དུ་ཚིག་མི་མང་། གཅིག་པུར་འདུག་དུས་ལག་མ་མང་།
ནམ་དང་ནམ་དུ་བྱ་བ་མ་མང་། བློ་གཏད་ཀྱི་གྲོགས་མ་བསླུ། གཞན་
ནོར་ལ་ཧེབ་མ་ཆེ།།
ལར་རང་དབང་ ཐམས་ཅད་བདེ་བ་ཡིན། ། གཞན་དབང་
ཐམས་ཅད་སྡུག་བསྔལ་ཡིན། །ཐུན་མོངས་པ་ནི་རྩོད་པའི་གཞི། །དམ་
བཅའ་བ་ནི་འཆིང་བའི་རྒྱུ། །ནོར་གྱི་མཆོག་ནི་ཆོག་ཤེས་ཡིན། །ཡོན་
ཏན་མཆོག་ནི་ཕན་སེམས་ཡིན། ། རྒྱུན་གྱི་མཆོག་ནི་མཁས་པ་ཡིན། །
གྲོགས་ཀྱི་མཆོག་ནི་མི་བསླུ་བ། ། བདེ་བའི་མཆོག་ནི་སེམས་སྐྱིད་པ། །
ཟེར་བ་ཡིན།
ནོར་ཅན་ཚོ་བླུན་པོའི་ནང་ན་ཡོད། །དཔའ་བོ་ཚོ་གཅན་གཟན་
ཁྲོད་ན་ཡོད། །རང་དོན་ཙམ་དུད་འགྲོ་ཚོས་ཀྱང་འགྲུབ། །ཡ་རབས་དེ་
[)མ་བདོ་ནི་འགྲན་ཟླ་མ་བྱེད་ཅེས་པའི་དོན།
(2)འདོང་ནི་འགྲོ་ཞེས་པའི་དོན།
༩38



གཞོན་ནུ་བློ་ལྡན་གྱི་དྲིས་ལན།
འཇིག་རྟེན་འདི་ན་དཀོན། །ཟེར་བ་ཡིན་པས། སྐྱེ་བོ་ཡ་རབས་གཞན་
ཕན་དམ་པའི་ལུགས་ལ་སློབས་ཤིག མྱིའི་བཟང་ངན་རང་གིས་དཔྱད་
ན་མ་གཏོགས་དེང་སང་སྤྱིར་སྐྱེ་བོ་ཡ་རབས་དམ་པའི་ལུགས་སྲོལ་དང་
མཐུན་མི་མཐུན་མི་ལྟ་བར། རང་ལ་ཕན་ཐོགས་ངོ་འཇམ་རེ་བྱས་ན་
བསྟོད་ཅིང་། རང་ལ་མི་དགའ་ན་ངན་སྨད་བྱེད་པ་དང་། གཞན་གྱི་
ཁར་བརྒྱུགས་ནས་བསྟོད་སྨད་བྱེད་པ་ལ་ཉན་རྒྱུ་མེད། མཁས་པས་
རང་གིས་དཔྱོད་ཤེས་ཤིང་། ། བླུན་པོ་གྲགས་པའི་རྗེས་སུ་འབྲང་། །ཁྱི་
རྒན་ཀུ་ཅོ་འདོན་པ་ལྟའི། །དེ་ལ་རྒྱུ་མཚན་ཅི་ཞིག་ཡོད། ། གསུངས་པ་
དང་འདྲ།
གཏམ་མི་ཁ་བརྒྱུད་ན་ཇེ་མང་ཡིན། །ཟས་མི་ལག་བརྒྱུད་ན་ཇེ་
ཉུང་ཡིན། །ཟེར་བ་ལྟར་དེས་ཀྱང་མི་ཤེས། བྱ་བ་ཀུན་ལ་རང་གིས་ས་
ཚོད་ཟིན་དགོས། བྱ་བའི་དོན་འགྲུབ་ཟིན་དགོས། གྲོགས་ཀྱི་བསམ་
པ་འཛིན་དགོས། མིའི་སེམས་རྒྱུད་གོ་དགོས། ལོངས་སྤྱོད་ལ་བེད་
ཆོད་དགོས། སྤྱོད་པ་ཡུལ་དང་བསྟུན། ཟས་གོས་རྒྱུ་དང་བསྟུན།
གཏམ་གྲོགས་དང་བསྟུན། སེམས་ཆོས་དང་བསྟུན་ཏེ་འདི་ཕྱི་བདེ་བའི་
ཆོས་ལ་འབད་དགོས། སེར་སྣ་མི་ཆེ་བར་ཟོང་ སོགས་ཚགས་དམ་
དགོས། མི་གཞི་འཇམ་ལ་བསྒྱུར་དུ་མེད་པ་ཞིག་དགོས། རྒྱུད་དྲང་
ཞིང་ཚོད་ཟིན་པ་ཞིག་དགོས།



སྐོམ་སེལ་བདུད་རྩིའི་ཆུ་རྒྱུན། (༨)
དྲང་པོར་སྲོང་བར་གདམས་པ།།
འཇུ་མི་ཕམ་འཇམ་དབྱངས་རྣམ་རྒྱལ་རྒྱ་མཚོ།
དྲང་སྲོང་ལྷ་ཡི་ལམ་ཡིན་ལ། །
གྱ་གྱུ་ཅན་ནི་འདྲེ་ཡི་ལམ། །
ལམ་འདི་གཉིས་ལས་ལྷ་དང་ནི། །
བདུད་ཀྱི་སྒོ་རུ་འདུག་པ་ཡིན། །
བདེ་སྡུག་འདོར་ལེན་བྱེད་པ་ལ། །
རང་ཉིད་ཅི་འདྲ་གཞན་དེ་འདྲ། །
དེ་ལྟ་ན་ཡང་དྲང་པོ་རྣམས། །
བདེ་ནས་འབྱོར་འགྱུར་ཅིག་ཤོས་ལྡོག ། །
བཟང་པོའི་ལས་ལ་དབུགས་དབྱུང་དང་། །
ངན་པ་ལ་ནི་ཚར་གཅོད་མེད། །
ཕན་པ་ཆེ་ཡང་རྗེས་མི་སྐྱོང་། །
(1)རྩོམ་འདི་ནི་《 ལུགས་ཀྱི་བསྟན་བཅོས་ལྷ་དང་དཔལ་འདུ་བའི་ནོར་བུ་》ཞེས་པ་ལས་
དྲངས། དྲང་སྲོང་ནི་ལུས་ངག་ཡིད་གསུམ་གཡོ་སྒྱུ་མེད་པར་དྲང་པོའི་ཕྱོགས་ལ་སྲོང་བ་སྟེ་
དྲང་པོ་བྱེད་པའི་དོན།
40_a



དྲང༌པོར་སྲོང་བར་གདམས་པ།
བྱམས་པ་ཆེ་ཡང་སེམས་མི་འཛིན། །
སྔར་བྱས་ལས་ཀྱི་རྟིང་གཅོད་དང་། །
དེ་ལྟའི་བྱ་བ་ལེགས་ཉེས་ལ། །
ཇི་བཞིན་གསལ་ཤན་མི་བྱེད་པ། །
མི་དྲང་གཡོ་སྒྱུ་ཅན་གྱི་རྟགས། །
དྲང་པོ་དགྲ་རུ་གྱུར་ཀྱང་བླ། །0)
རང་གི་བྱ་བ་དེ་བྱས་ཡིན། །
མི་དྲང་གཉེན་དུ་འགྱུར་མི་རུང་། །
ཕན་པ་བྱས་ཀྱང་ལོག་པར་སྒྲུབ། །
དྲང་པོས་དྲང་པོར་བསྐྱངས་པ་ལ། །
སྐྱེ་བོའི་འགྲོགས་ཡུན་ཆུ་བས་རིང་། ། །
གཡོན་ཅན་འདོད་པས་བཀུག་པའི་གྲོགས། །
ཇི་ལྟར་བྱམས་ཀྱང་ནམ་ཕུགས་དགྲ། །
དྲང་ལ་ལྷ་ཡང་མགུ་ནས་འདུ། །
དྲང་པོ་ལྷ་ཡི་གནས་སུ་འགྲོ། །
(T བླ་ནི་འདིར་རུང་ངམ་ཆོག་གི་དོན།
(2)གཡོན་ཅན་ནི་གཡོ་སྒྱུ་ཅན།



སྐོམ་སེལ་བདུད་རྩིའི་ཆུ་རྒྱུན། (༨)
དྲང་པོའི་བྱ་བ་ཕྱི་ཐག་རིང་། །
དྲང་པོ་རྒྱལ་ཁམས་རྗེ་བུ་འོས། །
དྲང་པོ་ཞེས་བྱའི་ཡོན་ཏན་ནི། །
ཡོན་ཏན་ནང་ན་ཡོན་ཏན་མཆོག །
མི་ཆོས་གཙང་མའི་སྙིང་པོ་སྟེ། །
མང་དུ་བསྟོད་པས་ཅི་ཞིག་བྱ། །



ཕྲུ་གུའི་སྣ་སྟེང་དུ་སྤྲེ་ནག་བྱུགས་པ།
ཕྲུ་གུའི་སྣ་སྟེང་དུ་ཀྲེ་ནག་བྱུགས་པ།
མང་རྭའི་ཨ་ཉག་གིས་བསྡུས།
དེ་ཡང་གནའ་སྔ་མོ་ལུང་པ་ག་གེ་མོ་ཞིག་གི་མདའ་རུ་དྲག་ཏུ་
རྒྱུག་པའི་ཆུ་བོ་ཆེན་པོ་ཞིག་ཡོད་པ་དང་། དེའི་སྟེང་དུ་མི་གཅིག་ཐར་
ཙམ་གྱི་ཤིང་ཟམ་ཞིག་བཙུགས་ཡོད། ཤིང་ཟམ་དེའི་འགྲམ་དུ་གདུག་
རྩུབ་ཆེ་བའི་ཆུ་འདྲེ་ཕོ་མོ་གཉིས་གནས་ཡོད་པ་དེ་གཉིས་ཀྱིས་ཟམ་སྟེང་
ནས་འགྲོ་མཁན་མི་ཕྱུགས་ཀྱི་ཚེ་སྲོག་ལ་གནོད་འཚེ་གང་ཐུབ་བྱེད། །
ཟམ་པ་དེ་དང་ཐག་མི་རིང་བའི་གཙང་ཆུའི་ཕ་རོལ་ཏུ་མཛའ་
ཞིང་མཐུན་པའི་ཁྱིམ་ཚང་ཞིག་ཡོད། ཉིན་ཞིག་འདྲེ་མོ་དེ་ཁྱིམ་ཚང་
དེར་སོང་ནས་ཁ་མཆུ་བསླངས་པ་དང་། མནའ་མ་དེས་ཕྲུ་གུ་བུ་གཅིག་
བཙས་ཡོད་པ་ཁུར་ནས་བྲོས། རྒྱུ་འདྲེ་སློང་བར་འགྲོ་མཁན་ཆུ་འདྲེ་མོ་
དེ་ཕྱིར་ཡོང་སྟེ། ངས་ཁྱིམ་ཚང་དེར་རྒྱ་འདྲེ་བསླངས་ཏེ་མནའ་མ་དང་
ཕྲུ་གུ་གཉིས་ཕྱིར་བཏང་ཡོད་པས་ཟམ་སྟེང་དུ་སླེབས་བྱུང་ངམ་ཟེར་
བར། ཆུ་འདྲེ་ཕོ་དེས་ད་གིན་རྒྱབ་ཏུ་ཁོག་མ་ནག་རིལ་འཁུར་བའི་སྒྲོལ་
མ་རྐང་ཆག་མ་གཅིག་ཡོང་ནས་ཕར་སོང་། གཞན་གང་ཡང་སླེབས་མ་
བྱུང་ཟེར།



སྐོམ་སེལ་བདུད་རྩིའི་ཆུ་རྒྱུན། (༨)
ཤིང་ཟམ་བརྒྱུད་ནས་འགྲོ་དུས་མནའ་མ་དེས་སྒྲོལ་མའི་མཚན་
གཟུངས་ཆ་ཚང་ལ་མི་ཚང་བ་ཞིག་ཁ་འདོན་བྱས་པ་དེས་ཆུ་འདྲེའི་མིག་
ལམ་དུ་སྒྲོལ་མ་རྐང་ཆག་མ་ཞིག་ཏུ་འཁྲུལ་བ་དང་། ཕྲུ་གུའི་སྣ་སྟེང་དུ་
ཀྲེ་ནག་བྱུགས་ཡོད་པ་དེས་ཁོག་མ་ནག་རིལ་ཞིག་ཏུ་འཁྲུལ་ཏེ་མ་བུ་
གཉིས་སྲོག་ཉེན་ལས་ཐར་པ་རེད་ཅེས་བརྗོད་སྲོལ་ཡོད་པ་དང་། ཕྲུ་གུ་
དམར་འབྱར་གྱི་སྣ་སྟེང་དུ་ཀྲེ་ནག་བྱུགས་པའི་སྲོལ་ཡང་དུས་དེ་ནས་
དར་བ་རེད་ཅེས་ཤོད་སྲོལ་ཡོད་དོ། །
4A



དར་ལྕོག།
དར་ལྕོག
ཚེ་རྡོར།
དར་ལྕོག་ལ་ ཕྱིའི་རྣམ་པའི་ ཐོག་ནས་རིགས་གསུམ་ཡོད་དེ།
རིགས་དང་པོ་ནི་ཚོན་མདོག་སྔོ་སེར་དཀར་དམར་ལྗང་ཁུ་བཅས་ལྔ་
ཡོད་པའི་དར་རས་གྲུ་བཞིའི་སྟེང་དུ་གསུང་རབ་དང་འདབ་ཆགས་
གཅན་གཟན་དཔར་ཞིང་། དེ་དག་གཅིག་ལ་གཅིག་སྦྲེལ་ཏེ་ཐག་པར་
བཙེམས་ནས་འཕྲེད་ཀྱིས་ལ་རྩེར་འདོགས། རིགས་གཉིས་པ་ནི་དར་
ཆེན་ཞེས་པ་རིང་ཚད་སྨི་གསུམ་མམ་ལྔ་ཙམ་དང་། ཡང་ན་དེ་ལས་རིང་
བའི་དར་ཤིང་སྟེང་དུ་ཚོན་མདོག་དམར་པོའམ་དཀར་པོ་ཅན་གྱི་དར་
རས་ནར་མོའི་སྟེང་དུ་གདོན་བགེགས་གནོད་འཚེ་ཞི་ཞིང་། རླུང་རྟ་
དར་བའི་གསུང་རབ་དཔར་བཏབ་ནས་གཞོགས་གཅིག་དར་ཤིང་ལ་
བཏགས་ཏེ་ཁང་ཁྱིམ་སོགས་ཀྱི་མདུན་དུ་སློང་། ལྷ་ལྡན་གཙུག་ལག་
ཁང་གིས་གཙོས་དགོན་སྡེ་ཁག་གི་སྒོ་འཕྱོར་མདུན་གྱི་དོ་རའི་དཀྱིལ་དུ་
བཙུགས་པའི་དར་ཆེན་རྣམས་ཀྱང་དེའི་ཁོངས་སུ་གཏོགས རིགས་
གསུམ་པ་ནི་སྔོ་སེར་དཀར་དམར་ལྗང་ཁུ་བཅས་ཚོན་མདོག་ལྔའི་དར་
ཧྲུག་ཡིག་མེད་དང་། མཐའ་ལ་འགྲིལ་བཏང་བའི་བ་དན་དར་རས་



སྐོམ་སེལ་བདུད་རྩིའི་ཆུ་རྒྱུན། (༨)
ཚོན་གཅིག་མ་ཞིག་གི་སྟེང་དུ་གསུང་རབ་དང་འདབ་ཆགས་གཅན་
གཟན་གྱི་གཟུགས་ཀྱི་དཔར་བཏབ་སྟེ། དར་ཤིང་གི་ཡལ་གའི་རྩེར་
བཏགས་ནས་ཁང་པའི་ཡང་སྟེང་གི་ཟུར་དུ་འཛུགས། འདིར་རིགས་ཕྱི་
མ་དེ་ཅུང་བརྗོད་ན།
དར་ལྕོག་ནི་རླུང་རྟ་འཕེལ་བའི་མཚོན་རྟགས་ཤིག་ཡིན་པ་དང་།
ལོ་ལྟར་རྙིང་འབུད་གསར་འཛུགས་བྱེད་དགོས་པས། དེའང་རང་
འདོད་ལྟར་བྱས་ན་མི་འགྲིག་པར། སྐར་རྩིས་ལས་ཅི་བབས་གཞིར་
བཟུང་སྟེ། ལོ་གསར་ཚེས་གཅིག་རྗེས་ཀྱི་ཚེས་བཟང་བའི་ཉིན་ཞིག་
ཁང་པའི་ཡང་ཐོག་ཏུ་གསར་སློང་བྱེད་ཀྱི་ཡོད། དེའི་ཉིན་ཞོགས་པར་
སྒོ་ར་ཡོངས་ཀྱི་མི་རྣམས་ལུས་ལ་རྒྱན་གོས་གཟབ་མཆོར་བཀླུབས་ཏེ་
ཐོག་ཁའི་སྟེང་མཉམ་དུ་འཛོམས་ནས་དགའ་སྤྲོའི་ངང་ལྷ་གསོལ་གྱི་བྱེད་
སྒོ་གཟབ་རྒྱས་སྤེལ་བ་དང་སྦྲགས་དར་ལྕོག་གསར་པ་འཛུགས། བཀྲ་
ཤིས་པའི་ཉིན་དེར་ས་གཞི་ཆེན་པོར་ཞོགས་པའི་ཉི་གཞོན་ལམ་ལམ་
འཕྲོས་མ་ཐག་ཐོག་ཁང་སོ་སོའི་བསང་ཁུང་ལས་ལྷ་བསང་གི་དུ་བ་སྔོ་
ལྷོག་ལྷོག་ཏུ་འཕྱུར་ཞིང་
། སྟེང་ཐོག་ཏུ་ལ་ལས་གདན་ལྕོག་དབོར་བ་
དང་ལ་ལས་ལག་ཏུ་ཕྱེ་མར་དང་ཇ་ཆང་། ཞལ་ཏོག་སོགས་ཟས་རིགས་
སྣ་ཚོགས་ཁྱེར་ནས་བྲེལ་འཚུབ་ངང་སྒྲིག་གཤོམ་བྱེད་པ་དང་། གྲ་སྒྲིག་
ཡོངས་སུ་ཚར་རྗེས། གྲོང་པ་ཁྱིམ་མཚེས་རྣམས་ལྷན་འཛོམས་ཀྱིས་ཕོ་



དར་ལྕོག།
མོ་རྒན་གཞོན་གོ་རིམ་ལྡན་པའི་ངང་བཞུགས་གྲལ་གྱི་གདན་ལ་འཁོད།
ཧ་ལམ་ཞོགས་པ་ཆུ་ཚོད་བཅུ་པའི་ཡས་མས་སུ་ཐོག་གསོལ་གྱི་བྱེད་སྒོ་
དངོས་སུ་མགོ་ཚུགས། །
དགའ་སྤྲོའི་རྣམ་པ་རུ་དགེ་འདུན་པའམ། ཡང་ན་རྒན་རབས་
ཞིག་གིས་“ ལྷ་བསང་རྣམ་དག་ཆོས་སྐུ་” སོགས་དཔེ་ཆ་བཀླགས་ཏེ།
ཐོག་གསོལ་མགོ་འཛུགས་པ་དང་། དེ་གྲུབ་པའི་རྗེས་སུ་ཚང་མ་ཡར་
ལངས་ནས་དུ་བ་སྔོ་ལྷོག་ལྷོག་ཏུ་འཕྱུར་བའི་བསང་ཁུང་ལ་ཁ་ཕྱོགས།
མགྲིན་དབྱངས་བཟང་བ་ཞིག་གིས་རྣམ་ཐར་བཏང་། དེ་ནས་རྩམ་པ་
སྤར་མོ་ གང་ བླངས་ནས་མགྲིན་ གཅིག་ ཏུ་ སྐད་ གསང་མཐོན་པོས་
གསོལ་ལོ། གསོལ་ལོ། ཞེས་ལན་གསུམ་བརྗོད་རྗེས་“ ཀི་ཀི་བསྭོ་བསྭོ།
ལྷ་རྒྱལ་ལོ་”ཞེས་སྤར་མོའི་ནང་གི་རྩམ་པ་གནམ་ལ་གཏོར་ནས་ཕྱོགས་
བཅུའི་ལྷ་ཀླུ་གཞི་བདག་རྣམ་ལ་ལོ་གསར་པ་དེའི་ནང་འགྲོ་བ་རིགས་
དྲུག་སེམས་ཅན་ཐམས་ཅད་ལས་ངན་བགེགས་བར་ཆད་མི་ཡོང་བ་དང་
བྱ་བ་ལམ་འགྲོ་ཡོང་བའི་སྨོན་ལམ་འདེབས། བསང་གསོལ་མཇུག་
བསྒྲིལ་རྗེས་ཕོ་གཞོན་ཚོས་དར་ལྕོག་རྙིང་པ་མར་ཕབ་ནས་དར་ལྕོག་
གསར་པ་འཛུགས་པ་དེ་ཡང་རླུང་རྟ་འཕེལ་ཞིང་བྱ་བ་ལམ་འགྲོ་ཡོང་
བའི་རེ་སྨོན་མཚོན་པའི་ཆོས་ལུགས་དང་དམངས་སྲོལ་གོམས་གཤིས་
གཉིས་ཀ་ཟུང་དུ་འབྲེལ་བའི་བྱེད་སྒོ་ཞིག་ཡིན་པ་མཚོན་ཐུབ།



སྐོམ་སེལ་བདུད་རྩིའི་ཆུ་རྒྱུན། (༨)
དར་ལྕོག་བཙུགས་རྗེས་ཐོག་གསོལ་གྱི་བྱེད་སྒོ་དངོས་མཇུག་
བསྒྲིལ་ཏེ་ཚང་མ་རང་རང་གནས་ལ་འཁོད་ནས་ཕན་ཚུན་ལ་ཇ་ཆང་
འདྲེན་པ་དང་གླུ་གཞས་གཏོང་བ། རྩེད་འཇོར་རོལ་བ། གཏམ་གླེང་
བྱེད་པ་ལ་སོགས་བཀྲ་ཤིས་དགའ་སྤྲོའི་དཔལ་ལ་རོལ། །
དེ་ཡང་དར་ཤིང་གི་ཡལ་གའི་སྟེང་ཚོན་མདོག་མི་འདྲ་བ་ལྔ་ལས་
གྲུབ་པའི་དར་ཧྲུག་མང་པོ་འདོགས་ཏེ། ཚོན་སྣ་ལྔ་པོ་ལའང་གོ་རིམ་
གཏན་ཁེལ་བྱས་ཡོད། རྩེ་མོར་དར་ཧྲུག་སྔོན་པོ་དང། དེ་འོག་དཀར་
པོ། དེ་འོག་དམར་པོ། དེ་འོག་ལྗང་གུ། དེ་འོག་སེར་པོ་བཅས་སོ། །
ཚོན་སྣ་མི་འདྲ་བ་ལྔ་བོས་རང་བྱུང་ཁམས་ཀྱི་རྣམ་པ་མཚོན་པ་སྟེ། དར་
ཧྲུག་སྔོན་པོས་ནམ་མཁའ་དང་། དར་ཧྲུག་དཀར་པོས་རླུང་། དར་
ཧྲུག་དམར་པོས་མེ། དར་ཧྲུག་ལྗང་གུས་ཆུ། དར་ཧྲུག་སེར་པོས་ས་
བཅས་མཚོན། །
ཕྱི་སྣོད་ཀྱི་འཇིག་རྟེན་ནི་ནང་བཅུད་སེམས་ཅན་གྱི་རྟེན་ཡུལ་
ཡིན་ཞིང་། འབྱུང་ཁམས་འཕྲོད་ན་ལོ་ཕྱུགས་ལེགས་ཤིང་ཚེ་བསོད་
འཕེལ་ནས་མི་ཡུལ་དུས་བདེ་དགའ་སྐྱིད་ལྡན་པ་ཞིག་ཏུ་འགྱུར་བ་དང་།
འབྱུང་ཁམས་འཁྲུགས་ཚེ་མི་ཡུལ་སྡུག་བསྔལ་གྱི་གནས་ལས་ཐར་ཐབས་
བྲལ་བ་ཡིན་པས། མི་རབས་ནས་མི་རབས་བར་མཐོ་སྒང་དུ་འཚོ་
གནས་བྱེད་མཁན་གྱི་མི་ཚོ་རང་བྱུང་ཁམས་ཀྱི་འགྱུར་ལྡོག་ལ་ཚོར་སྣང་



༧གAག༧
སྐྱེན་པོ་ཡོད། དར་དྲུག་གི་གཤམ་དུ་བ་དན་གྲུ་བཞི་ཆེན་པོ་ཞིག་ཡོད་
པ་དེ་ནི་དར་ལྕོག་གི་ནང་དོན་ཧྲིལ་པོ་མཚོན་པའི་གལ་ཆེའི་གྲུབ་ཆ་ཡིན།
བ་དན་ལ་ཚོན་སྣ་སྔོན་པོ་དང་། དཀར་པོ། དམར་པོ། སེར་པོ།
ལྗང་གུ་བཅས་ཚོན་མདོག་ལྔ་ཡོད། ཚོན་ ལྔ་ པོ་དེས་ ལྕགས་དང་།
ཤིང་། མེ། ས། ཆུ་བཅས་ཁམས་ལྔ་མཚོན། དར་ལྕོག་བ་དན་གྱི་
ཚོས་གཞི་གཏན་ཁེལ་བའི་གཞི་བཅོལ་ས་ཁྱིམ་ཚང་ཞིག་གམ། ཡང་ན་
སྒོ་ར་ཞིག་ནང་ཚང་མས་བཀུར་བའི་རྒན་རབས་ག་གེ་མོ་དེའི་སྐྱེས་ལོའི་
ལོ་ཁམས་གཞིར་བཞག་ནས་བ་དན་གྱི་ཚོས་གཏན་ལ་འབེབས་ཀྱི་ཡོད།
རྒན་པོའི་སྐྱེས་ལོའི་ལོ་ ཁམས་ལྕགས་ཡིན་ན་བ་དན་གྱི་ཚོས་མདོག་
དཀར་པོར་གཏན་ཁེལ་བ་དང་། ས་ཡིན་ན་ཚོས་མདོག་སེར་པོ། ཤིང་
ཡིན་ན་ཚོས་མདོག་ལྗང་གུ། མེ་ཡིན་ན་ཚོས་མདོག་དམར་པོ། ཆུ་ཡིན་
ན་ཚོས་མདོག་སྔོན་པོ་བཅས་སོ། །དེས་ལོ་གསར་པའི་ནང་ཚང་མ་ཚེ་
རིང་ནད་མེད་ཡོང་བའི་ རེ་ སྨོན་ མཚོན་ པའི་ དོན་ བསྟན་ པ་ དང་།
ཤུགས་ལ་བོད་མི་རིགས་ཀྱིས་རྒན་རབས་ལ་གུས་བཀུར་ཞུ་བའི་ཡི་
རབས་སྤྱོད་བཟང་མཚོན་པ་ཡིན།
བ་དན་གྱི་མཐའ་ཆགས་སུ་བ་དན་གྱི་ཚོན་མདོག་དང་མི་འདྲ་
བའི་རས་འཛར་ཞིག་གིས་མཐའ་འགྲིལ་བཏང་ཡོད། བ་དན་དང་



སྐོམ་སེལ་བདུད་རྩིའི་ཆུ་རྒྱུན། (༨)
nmn
མཐའ་འགྲིལ་རས་འཛར་གྱི་ཚོན་མདོག་སྒྲིག་སྦྱོར་
བྱེད་སྟངས་ཀྱིས་བོད་ཀྱི་སྐར་རྩིས་ལས་མ་བུ་དགྲ་
གྲོགས་ཀྱི་ གནས་ལུགས་ཤིག་མཚོན་གྱིན་ཡོད།
གལ་ཏེ་བ་དན་གྱི་ཚོན་མདོག་ལྗང་གུ་ཡིན་ན་
མཐའ་འགྲིལ་རས་འཛར་དེའི་ཚོན་མདོག་ལྗང་གུ་
ཡིན་དགོས་པ་མེ་གྲོགས་ཤིང་ཡིན་པ་དང་། བ་
དན་ཚོས་མདོག་སེར་པོ་ཡིན་ན་མཐའ་འགྲིལ་
ཚོས་མདོག་དམར་པོ་ཡིན་དགོས་པ་ས་གྲོགས་མེ་
ཡིན། བ་ དན་ ཚོས་མདོག་ དཀར་ པོ་ ཡིན་ན་
མཐའ་འགྲིལ་ཚོན་མདོག་སེར་པོ་ཡིན་དགོས་པ་
ལྕགས་གྲོགས་ས་ཡིན། བ་དན་ཚོན་མདོག་སྔོན་
པོ་ཡིན་ན་མཐའ་འགྲིལ་ཚོན་མདོག་དཀར་པོ་ཡིན་
དགོས་པ་ཆུ་གྲོགས་ལྕགས་ཡིན་པ་བཅས་སོ། །



རླུང་རྟ།
ནམ་མཁའི་ནོར་བུ།
ཀླུང་རྟ་ཞེས་པའི་ཚིག་དེ་ལས། ཀླུང་རྟ་ནི་ནམ་རྒྱུན་ས་ཆུ་མེ་
རླུང་ནམ་ མཁའི་ ཁམས་ ཏེ་ འབྱུང་ བའི་ ཁམས་ལྔ་ རུ་ བརྩི་ བའི་ ཚེ།
འབྱུང་བ་ནམ་མཁའི་ཁམས་མཚོན་པ་སྟེ། ཡོངས་ཁྱབ་པའམ་ཀུན་གྱི་
བདག་ཉིད་ལ་འཇུག་པ་ཡིན། ཚིག་གཞན་ནགས་ཚལ་སྟུག་པོ་ལ་
ནགས་ཀླུང་ཞེས་ནགས་ཀྱིས་ཡོངས་སུ་ཁྱབ་པའི་དོན་དང་། ཆུ་ཀླུང་
ཞེས་ཆུ་བོའི་རྒྱུན་མི་འཆད་ཅིང་དུས་རྟག་ཏུ་འབབ་པའི་དོན་རྣམས་ལ་
འཇུག་པ་དེ་དག་གིས་ཀྱང་ཡོངས་ལ་ཁྱབ་པའི་དོན་ཟུར་རེ་ཙམ་སྟོན་
ཐུབ་པ་ཡིན།
“རྟ”ཞེས་པ་ནི་སྤྱང་ཤེས་རྟ་ལ་དཔེར་མཚོན་པ་སྟེ་གནའ་དུས་
སུ་རྟ་ནི་བགྲོད་པ་མྱུར་བའི་དཔེ་ཞིག་ཡིན་སྟབས་རྟ་ཡིས་ནི་ལམ་དུ་
བགྲོད་པ་དང་བགྲོད་པའི་ཚུལ་ཡང་མྱུར་བ་ཉིད་དུ་བགྲོད་པའི་དོན་
བསྟན་པ་ཡིན། དེའང་འབྱུང་བ་ལྔའི་ཁམས་ལ་བརྟེན་པ་ཐམས་ཅད་
མི་མཐུན་པ་ནས་མཐུན་པར་བགྲོད་པ་དང་། ཉེས་པ་ནས་ལེགས་པར་
བགྲོད་པ་དང་། མི་དགེ་བ་རྣམས་དགེ་བར་བགྲོད་པ་དང་། ལྟས་ངན་



སྐོམ་སེལ་བདུད་རྩིའི་ཆུ་རྒྱུན། (༨)
པ་ནས་བཀྲ་ཤིས་པར་བགྲོད་པ་དང། རྐྱེན་ཆགས་ངན་པ་ནས་ཕུན་
སུམ་ཚོགས་པར་བགྲོད་པ་དང་། བགྲོད་པ་ཙམ་དུ་མ་ཟད་མྱུར་བ་ཉིད་
དུ་བགྲོད་པ་སོགས་ཀྱི་དོན་དུ་ངེས་པ་ཡིན། །
ནམ་རྒྱུན་དུ་བོད་ན་ཆེས་དར་བའི་ཀླུང་རྟའི་ངོགས་དབུས་སུ་རྟ་
མཆོག་ནོར་བུས་མཚན་པ་དང་། ཕྱོགས་བཞིར་སྟག་སེང་ཁྱུང་འབྲུག་
བཞིའི་གཟུགས་བཅས་ཡོད་པ་དེ་དག་གི་གོ་དོན་དུ། འགའ་ཞིག་གིས་
སྡེར་བཞིའི་གཟུགས་སུ་བཀོད་པ་མི་འཇིགས་པ་སྟེ་རྣམ་པར་རྒྱལ་བའི་
མཚོན་དོན་དུ་བཤད་སྲོལ་ཡོད་པ་དེའང་དོན་དང་ལྡན་མོད། དངོས་
དོན་ནི་འབྱུང་བའི་མཚོན་བྱེད་དུ་གོ་དགོས་ཏེ། སྟག་ནགས་ཚལ་དུ་
གནས་པས་འབྱུང་བ་ཤིང་ཁམས་སམ་རླུང་གི་ཁམས་མཚོན་པ་དང་།
སེང་གེ་རི་བོར་གནས་པས་སའི་ཁམས་མཚོན། ཁྱུང་བར་སྣང་དུ་
གནས་པའི་རྭ་ལས་མེ་འབར་བས་མེའི་ཁམས་མཚོན་པ་དང་། འབྲུག་
རྒྱ་མཚོ་ལ་གནས་པས་ཆུའི་ཁམས་མཚོན་པ་དང་། རླུང་ཀུན་ལ་ཁྱབ་
པས་ནམ་མཁའི་ཁམས་ཏེ་ནགས་ཚལ་དང་རི་བོ། བར་སྣང་དང་རྒྱ་
མཚོ་རྣམས་འབྱུང་བའི་མཚོན་དཔེར་མ་བཀོད་པར་དེ་དག་ལ་གནས་
པའི་སེམས་ཅན་དེ་རྣམས་ཀྱིས་འབྱུང་བའི་མཚོན་དཔེར་བྱས་པ་ནི།
འབྱུང་བའི་ཁམས་ཙམ་མིན་པ་འབྱུང་བའི་བྱེད་ལས་ཀྱི་མཚོན་དོན་
གཙོར་སྟོན་པ་ཤེས་ཐུབ། དེ་ལྟ་བུའི་བྱེད་ལས་དེ་ཉིད་རྟ་མཆོག་གི་



གཟུགས་སུ་བཀོད་པ་དེའང་ཉེས་པ་ནས་ལེགས་པར་བགྲོད་པ་སོགས་
སྐྱེས་བུའི་རེ་འདུན་ཡོངས་སུ་བསྐང་བ་ཡིད་བཞིན་གྱི་ནོར་བུ་རིན་ཆེན་
དང་འདྲ་བས་རྟ་མཆོག་ནོར་བུའི་རྒྱུན་ལྡན་དུ་བཀོད་སྲོལ་བྱུང་བ་འདི་
ནི་ཀླུང་རྟའི་གོ་དོན་ཡང་དག་པ་ཡིན། དུས་ཕྱིས་སུ་ཀླུང་རྟ་ལ་“ རླུང་
རྟ”སྟེ། རླུང་གི་བཞོན་པ་ལྟ་བུའི་གོ་དོན་དང་སྦྱར་ནས་འབྲི་སྲོལ་བྱུང་
འདུག་པ་དེ་དག་ནི། རླུང་རྟ་བར་སྣང་དུ་འཕྱར་ཞིང་གཡོ་བའི་བྱེད་
ལས་དང་བསྟུན་པས་དེ་སྐད་དུ་འབྲི་སྲོལ་བྱུང་ཡོད་པར་སེམས།
ནེ་
(KuWA
༩ 53 ཤ



སྐོམ་སེལ་བདུད་རྩིའི་ཆུ་རྒྱུན། (༨)
བོད་ཀྱི་དུས་ཆེན།
བོད་ཟླ་དང་པོའི་ཚེས་༡ཉིན་བོད་ཀྱི་ལོ་གསར།
བོད་ཀྱི་ལོ་གསར་ནི། བོད་རྒྱལ་དགུ་པ་པུ་དེ་གུང་རྒྱལ་(སྤྱི་ལོའི་
སྔོན་གྱི་ལོ་བརྒྱ་ལྷག་ཙམ་གྱི་གོང་)གྱི་དུས་སུ་ལྷོ་ཁ་ཡར་ཀླུང་ཁུལ་དུ་རྒན་
མོ་བལ་མའི་ཟླ་རྩིས་ཞེས་པ་བྱུང་ཞིང་། ཟླ་བའི་སྐར་ཆའི་འཕེལ་འགྲིབ་
དང་རྒྱུ་སྐར་འཁོར་བགྲོད་ལ་བརྟེན་ནས་དུས་བཞི་དབྱེ་བ་དང༌། ཟླ་
ཚེས་བརྩིས་ཏེ་བོད་ཟླ་དང་པོའི་ཚེས་༢༢ ལ་ཡར་ལྷ་ཤམ་པོའི་ཁམ་སྡོང་
ལ་མེ་ཏོག་ཤར་འཕྲལ་དཔྱིད་ཀྱི་ དུས་ཆེན་གཡའ་བཟང་གཏོང་སྲོལ་
ཆགས་པ་དེ་ནི་བོད་ཀྱི་ལོ་གསར་གཏོང་བའི་ཐོག་མ་ཡིན། དེ་རྗེས་སྤྱི་
ལོ་༡༢༢༧ཏེ། བོད་རབ་བྱུང་བཞི་པའི་མེ་ཕག་གནམ་ལོར་ཧོར་རྒྱལ་
པོས་མི་ཉག་གི་ཡུལ་བཟུང་བས་མཆུ་ཟླ་ལོ་གསར་དུ་བཟུང་ནས་ཟླ་དང་
པོའི་ཚེས་ ༡ ཉིན་ལོ་ གསར་གཏོང་སྲོལ་ཆགས་ཤིང་རྒྱལ་པོ་ལོ་གསར་
ཞེས་སུ་གྲགས་པའི་སྲོལ་དར་རོ། །
བོད་ཟླ་དང་པོའི་ཚེས་༤ཉིན་ལྷ་སའི་སྨོན་ལམ་ཆེན་མོ།
ལྷ་ལྡན་ཆོ་འཕྲུལ་སྨོན་ལམ་ཆེན་མོ་ནི་རབ་བྱུང་བདུན་པའི་ས་
གླང་(སྤྱི་ལོ་ ༡༩༠༤) ལོར་རྒྱལ་བ་ཙོང་ཁ་པ་ཆེན་པོས་སྲོལ་བཏོད་



བོད་ཀྱི་དུས་ཆེན།
ཅིང་། ཆོ་འཕྲུལ་དུས་ཀྱི་མཆོད་པ་གསར་དུ་བཙུགས་པ་རིམ་བཞིན་
དར་རྒྱས་སུ་ཕྱིན་པ་ཞིག་ཡིན། །
བོད་ཟླ་དང་པོའི་ཚེས་༡༠ཉིན་བསམ་ཡས་ཚེས་བཅུ།
བསམ་ཡས་ཚེས་བཅུ་ནི་སློབ་དཔོན་པདྨ་འབྱུང་གནས་ཀྱིས་
རྒྱལ་སྲིད་སྤངས་ནས་དུར་ཁྲོད་བསིལ་བ་ཚལ་དུ་བརྟུལ་ཞུགས་ཀྱི་སྤྱོད་པ་
ལ་གཤེགས་པའི་དུས་ཆེན་ཡིན། །
བོད་ཟླ་དང་པོའི་ཚེས་༡༥ཉིན་བཅོ་ལྔ་མཆོད་པ།
སྔར་འཕགས་ པའི་ ཡུལ་ གྱི་ མཉན་ཡོད་ གནས་ཞེས་བྱ་བར་
མཉམ་མེད་ཤཱཀྱའི་རྒྱལ་པོས་མུ་སྟེགས་ཀྱི་སྟོན་པ་དྲུག་ཆོ་འཕྲུལ་ གྱི་
མཛད་པས་ཕམ་པར་མཛད་སྟབས། ཆོ་འཕྲུལ་དུས་ཆེན་ཞེས་འབོད་
པ་དང། རྗེས་སུ་བཅོ་ལྔ་མཆོད་པ་ཞེས་ཡོངས་གྲགས་སུ་འབོད།
བོད་ཟླ་དང་པོའི་ཚེས་༡༩དང་༢༠གང་ རུང་ ཉིན་དཔལ་
ལྷ་གཟབ་གསོལ། །
ལྷ་ལྡན་གཙུག་ལག་ཁང་གི་ཡང་སྟེང་དཔལ་ལྷ་ལྕོག་ཏུ་དཔལ་ལྷ་
ཞི་དྲག་ལ་བསང་གསོལ་གཟབ་རྒྱས་བྱེད་སྲོལ་ཡོད་དོ། །
བོད་ཟླ་དང་པོའི་ཚེས་༢༤ཉིན་སྨོན་ལམ་གཏོར་རྒྱག
དེ་ཉིན་སྨོན་མཇུག་གཏོར་ཟོར་འཕེན་པའི་བྱེད་སྒོ་སྟེ། བྱེད་
སྒོར་བཞུགས་མཁན་གྲས་སུ་དགའ་ལྡན་ཁྲི་པ་དང། རྩེ་རྣམ་རྒྱལ་གྲྭ་
دکه



སྐོམ་སེལ་བདུད་རྩིའི་ཆུ་རྒྱུན། (༨)
ཚང་། འབྲས་སྤུངས་སྔགས་པ་གྲྭ་ཚང་། སོག་ཆས་སྤྲས་པའི་རྟ་པ་བརྒྱ་
ཕྲག་ཁ་ཤས་བཅས་ཡོད་དོ། །
བོད་ཟླ་དང་པོའི་ཚེས་༢༥ཉིན་བྱམས་པ་གདན་འདྲེན།།
ཆོས་ལུགས་ཀྱི་བྱེད་སྒོ་སྟེ་སྔར་མ་འོངས་རྣམ་འདྲེན་ལྔ་པའི་
བསྟན་པ་འཆར་བའི་རྟེན་འབྲེལ་བསྒྲིག་ཕྱིར་ལྷ་ལྡན་གཙུག་ལག་ཁང་གི་
མཆོད་ཁང་ལྷོ་མའི་རྟེན་གཙོ་རྒྱལ་ཚབ་མི་ཕམ་མགོན་པོའི་སྐུ་བརྙན་
བར་སྐོར་དུ་གདན་འདྲེན་པ།
བོད་ཟླ་༤པའི་ཚེས་༡༥ཉིན་ས་ག་ཟླ་བ།
དེ་ཉིན་སངས་རྒྱས་ཤཱཀྱ་ཐུབ་པ་སྐུ་བལྟམས་པ་དང༌། སངས་
རྒྱས་པ། མྱ་ངན་ལས་འདས་པ་བཅས་ཀྱི་དུས་ཆེན་གསུམ་འཛོམས་
ཞེས་གྲགས་ཤིང་། ཟླ་བ་ཧྲིལ་བོར་ཆོས་ཕྱོགས་ཀྱི་བྱ་བ་རྒྱ་ཆེར་སྒྲུབ་པ་
དང་། སྲོག་གཅོད་སྤོང་ཞིང་ཤ་ཁྲིམས་སྡོམ་པ་སོགས་བྱེད་སྲོལ་ཡོད།
བོད་ཟླ་༥པའི་ཚེས་༡༥ཉིན་འཛམ་གླིང་སྤྱི་བསང་།
སྔོན་མཁན་སློབ་ཆོས་གསུམ་གྱི་སྐུ་དུས་སུ་དཔལ་བསམ་ཡས་མི་
འགྱུར་ལྷུན་གྱིས་གྲུབ་པའི་གཙུག་ལག་ཁང་གསར་བཞེངས་ལེགས་གྲུབ་
བྱུང་སྟེ། སློབ་དཔོན་པདྨ་འབྱུང་གནས་ཀྱིས་ལྷ་སྲིན་གདུག་པ་ཅན་
རྣམས་དམ་ལ་བཏགས་པའི་སྐབས་དང་བསྟུན་ནས། འཛམ་བུའི་གླིང་
གི་དཀར་ཕྱོགས་སྐྱོང་བའི་ལྷ་ཀླུ་ཡུལ་ལྷ་གཞི་བདག་ཀུན་ལ་བསང་གིས་
56a



བོད་ཀྱི་དུས་ཆེན།
བརྔན་པའི་དུས་དེར་འཛམ་གླིང་སྤྱི་བསང་ཞེས་གྲགས་པའི་སྲོལ་དར།
སྐབས་དེར་བསམ་ཡས་ལ་མདོ་སྡེ་མཆོད་པ་དང༌། ཁྲ་འབྲུག་ལ་མངོན་
པའི་མཆོད་པ། ལྷ་སར་འདུལ་བའི་མཆོད་པ་སོགས་ཚོགས་སྲོལ་ཡོད།
བོད་ཟླ་༦པའི་ཚེས་༤ཉིན་དྲུག་པ་ཚེས་བཞི།
ཉིན་དེ་ནི་མཉམ་མེད་ཤཱཀྱ་ཐུབ་པས་འཕགས་ཡུལ་ཝཱ་ར་ཎཱ་སིར་
འཁོར་ལྔ་སྡེ་བཟང་པོར་བཀའ་དང་པོ་བདེན་བཞིའི་ཆོས་འཁོར་བསྐོར་
བའི་དུས་ཆེན་ཡིན། ཕྱིས་སུ་སེར་སྐྱ་མང་པོས་རི་ཁྲོད་ཁག་ལ་གནས་
མཇལ་དུ་བསྐྱོད་པ་དང་གནས་མཇལ་ཚར་རྗེས་སྤྲོ་སྐྱིད་གཏོང་སྲོལ་
ཡང།
བོད་ཟླ་༦པའི་ཚེས་༡༥ཉིན་དགའ་ལྡན་སིའུ་ཐང་།
དེ་ནི་ཏཱ་མིང་ཟོན་ཏེ་རྒྱལ་པོས་རྒྱལ་བ་ཙོང་ཁ་པ་ཆེན་པོའི་དངོས་
སློབ་བྱམས་ཆེན་ཆོས་རྗེའི་སློབ་མ་ཨ་མོ་གྷ་དང་། བསོད་ནམས་ཤེས་
རབ་གཉིས་ལ་གནང་བའི་ཐུབ་དབང་གིས་གཙོས་པའི་འཕགས་པའི་
གནས་བརྟན་བཅུ་དྲུག་དང་། གསང་འདུས་མི་བསྐྱོད་པ། རྒྱལ་ཆེན་
བཞི། དགེ་བསྙེན། ཧ་ཤང་བཅས་གསེར་སྐུད་ཀྱི་འཚེམ་དྲུབ་ལས་
གྲུབ་པའི་སིའུ་ཐང་ཉེར་ལྔ་ཡོད་པ་དེ་ཞལ་ཕྱེ་སྟེ་མཆོད་པར་བྱེད་པ་ལ་
(T)བརྔན་པ་ནི་མཆོད་པའི་དོན།



སྐོམ་སེལ་བདུད་རྩིའི་ཆུ་རྒྱུན། (༨)
སེར་སྐྱ་མི་དམངས་ཚོས་ཞལ་མཇལ་ཞུ་བར་འགྲོ་སྲོལ་ཡོད་དོ། །
བོད་ཟླ་༦པའི་ཚེས་༣༠ཉིན་ཞོ་སྟོན།
སྔར་སེ་ར་དང་འབྲས་སྤུངས་སོགས་ཀྱི་དགེ་འདུན་དབྱར་གནས་
ཚུགས་དུས་སྤྱི་པས་ཞོ་དང་འོ་མས་ཚོགས་འགྱེད་གཏོང་བ་ལས་བྱུང་
བར་གྲགས། དེ་ཡང་དབྱར་ཟླ་གསུམ་ གྱི་རིང་ལ་དགོན་པའི་དགེ་
འདུན་རྣམས་དགོན་པའི་ཕྱི་རོལ་ཏུ་ཕེབས་མི་ཆོག་པ་དང། བོད་ཟླ་
དྲུག་པའི་ཚེས་སུམ་ཅུ་ཉིན་ལ། འབྲས་སྤུངས་དང་སེ་རའི་དགེ་འདུན་
རྣམས་ལ་ཞོ་འགྱེད་འབུལ་བ་དང་། བོད་ཟླ་༧པའི་ཚེས་༡ནས་བཟུང་
ཞོ་སྟོན་རིང་མང་ཚོགས་རྣམས་ནོར་གླིང་དུ་ལྷ་མོའི་འཁྲབ་སྟོན་ལ་ལྟད་
མོར་འགྲོ་སྲོལ་ཡོད། །
བོད་ཟླ་༧པའི་ནང་སྐར་མ་རི་ཥི་འཆར་བའི་ཆབ་ཞུགས་
དུས་ཆེན། །
བོད་ཟླ་བདུན་པའི་དབུགས་ཐོབ་ཉིན་དེ་ནས་ཞག་བདུན་བར་
སྐར་མ་རི་ཥི་འཆར་ཞིང་ཆུ་ཀུན་བདུད་རྩིར་འགྱུར་བས་ཆུར་ཞུགས་ན་
ནད་སེལ་ཞིང་གཟུགས་པོར་ཕན་པ་ཡིན་ཞེས་ཆུ་བརྒལ་བར་འགྲོ་བ་
དང་ཆུ་བརྒལ་རྗེས་གླིང་ག་གཏོང་བའི་སྲོལ་ཡོད།
བོད་ཟླ་༩པའི་ཚེས་༢༢ཉིན་ལྷ་བབས་དུས་ཆེན།
དེ་ཉིན་སྟོན་པ་ཤཱཀྱ་ཐུབ་པ་འཁོར་དང་བཅས་པ་ལྷ་གནས་སུམ་
58a



བོད་ཀྱི་དུས་ཆེན།
ཅུ་རྩ་གསུམ་གྱི་གནས་ནས་འཛམ་བུའི་གླིང་དུ་བྱོན་པའི་དུས་ཏེ། རྗེས་
སུ་སྐྱེ་བོ་ཆོས་དད་ཅན་ཚོ་ཆོས་མཇལ་དུ་འགྲོ་བ་དང་དགའ་ཉེ་མཉམ་
འཛོམས་ཀྱིས་སྤྲོ་སྐྱིད་གཏོང་བའི་དུས་ཆེན་ཡིན།
བོད་ཟླ་༡༠པའི་ཚེས་༡ ཉིན་ཀོང་པོའི་ལོ་གསར།།
སྔར་ཀོང་པོའི་ཡུལ་དུ་བོད་ཀྱི་ཡུལ་གྲུ་སྤྱི་དང་འདྲ་བར་བོད་ཟླ་
དང་པོའི་ཚེས་གཅིག་ལ་ལོ་གསར་གཏོང་སྲོལ་ཡོད། འོན་ཀྱང་བཙན་
པོའི་དུས་ཀྱི་དགུན་གྱི་སྐབས་ཤིག་ན། བོད་ཀྱི་བྱང་ཕྱོགས་སུ་ཧོར་གྱི་
དམག་དཔུང་ལྷགས་པས་བཙན་པོའི་བཀའ་བཞིན་ཀོང་པོ་ཨ་རྒྱལ་རྒྱལ་
པོས་ཀོང་པོའི་ཡུལ་མི་ཚོར་རང་གི་ཕ་ཡུལ་སྲུང་སྐྱོབ་བྱ་ཕྱིར་གཡུལ་སར་
ཆས་དགོས་པ་དང། དགྲ་དམག་ཆམ་ལ་ཕབ་པར་བློ་སྟོབས་སྔར་བས་
ཆེ་བ་བསྐྱེད་ཕྱིར་ལོ་གསར་སྔ་སྣུར་གཏོང་དགོས་པའི་བཀའ་བཞིན་རྗེས་
སུ་ལོ་ལྟར་བོད་ཟླ་༡༠པའི་ཚེས་ ༡ལ་ཀོང་པོའི་ལོ་གསར་གཏོང་བའི་
སྲོལ་ཆགས་པའོ། །
བོད་ཟླ་༡ ༠པའི་ཚེས་༢༤ཉིན་བཞི་མཆོད། །
དེ་ཉིན་ནི་ཏཱ་མིང་གོང་མའི་དབུ་བླ་རྗེ་ཙོང་ཁ་པ་ཆེན་པོའི་དངོས་
སློབ་བྱམས་ཆེན་ཆོས་རྗེ་ཤཱཀྱ་ཡེ་ཤེས་དགོངས་རྫོགས་ཀྱི་དུས་མཆོད་
ཉིན་མོ་ཞིག་སྟེ། སེ་ར་ཐེག་ཆེན་གླིང་སོགས་དགོན་སྡེ་ཁག་དང་ལྷ་སའི་
གྲོང་མིའི་ཁང་སྟེང་ངམ་སྒེའུ་ཁུང་གི་མདུན་ངོས་སུ་དགོང་མོ་མར་མེའི་



སྐོམ་སེལ་བདུད་རྩིའི་ཆུ་རྒྱུན། (༨)
མཆོད་པ་འབུལ་སྲོལ་ཡོད་པ་དེ་ལ་བཞི་མཆོད་ཅེས་གྲགས་སོ། །
བོད་ཟླ་༡༠པའི་ཚེས་༢༥ཉིན་དགའ་ལྡན་ལྔ་མཆོད།
དེ་ཉིན་རྒྱལ་བ་ཙོང་ཁ་པ་ཆེན་པོ་དགོངས་པ་རྫོགས་པའི་དུས་
མཆོད་ཉིན་མོ་རེད། དེའི་དགོང་མོ་བཞི་མཆོད་ལས་ལྷག་པའི་མར་
མེའི་ཕྲེང་བ་སྐར་ཚོགས་ས་ལ་འཕོས་པ་ལྟ་བུ་འབུལ་སྲོལ་ཡོད།
བོད་ཟླ་༡༢པའི་ཚེས་༡ ཉིན་སོ་ནམ་ལོ་གསར།
བོད་ལྗོངས་གཙང་ཁུལ་གྱི་ས་ཆ་ལ་ལར་བོད་ཟླ་བཅུ་གཉིས་པའི་
ཚེས་གཅིག་སོ་ནམ་ལོ་གསར་ཞེས་འབོད་པའི་ལོ་གསར་ཏེ། རྒྱལ་པོའི་
ལོ་གསར་ལས་གྲ་རྒྱས་པ་གཏོང་སྲོལ་སྔར་མུས་བཞིན་ཡོད་དོ། །
བོད་ཟླ་༡༢པའི་ཚེས་༢༧ཉིན་སེ་ར་ཕུར་མཇལ།
དེ་ཉིན་སེ་ར་དགོན་པའི་བྱེས་གྲྭ་ཚང་དུ་ཡོད་པའི་དཔལ་ཆེན་རྡོ་
རྗེ་གཞོན་ནུའི་ཕུར་པ་མཇལ་བའི་དུས་ཆེན་ཏེ། དད་ལྡན་སེར་སྐྱ་མང་
པོ་ཕུར་མཇལ་དུ་བསྐྱོད་སྲོལ་སྔར་ལྟར་ཡོད། །
བོད་ཟླ་༡༢པའི་ཚེས་༢༩ཉིན་རྩེ་དགུ་གཏོར།
དེ་ཉིན་རྩེ་ཕོ་བྲང་གི་བདེ་ཡངས་ཤར་དུ་དགུ་གཏོར་གྱི་གར་
འཆམ་དང་ལིང་ག་སྲེག་པ་སོགས་བྱེད་སྲོལ་ཡོད་ལ། དགུང་མོར་ཁྱིམ་
ཚང་སོ་སོས་དགུ་ཐུག་འཐུང་བ་དང་གླུད་རྫོང་བ་སོགས་བྱེད་པ་ནི་ལོ་
གསར་པའི་ནང་གེགས་བར་མི་ཡོང་བའི་སླད་དུ་ཡིན་སྐད་དོ། །
༩60a



བོད་ཀྱི་ལོ་གསར།
བོད་ཀྱི་ལོ་གསར།
གནམ་ལོ་གསར་བཞད་ཀྱི་དགྱེས་སྟོན་ནི་བོད་རྒྱལ་དགུ་པ་པུ་དེ་
གུང་རྒྱལ་(སྤྱི་ལོའི་སྔོན་གྱི་ལོ་བརྒྱ་ལྷག་ཙམ་གྱི་གོང་)གྱི་དུས་རྒན་མོ་
བལ་མའི་ཟླ་རྩིས་ཞེས་པ་ཟླ་བའི་དཀར་ཆའི་འཕེལ་འགྲིབ་དང་། རྒྱུ་
སྐར་གྱི་འཁོར་བགྲོད་ལ་བརྟེན་ནས་དུས་བཞི་དབྱེ་བ་དང་། ཟླ་ཚེས་
བརྩིས་ཏེ་ལོ་འཁོར་མཚམས་ཀྱི་དུས་རྟགས་དེ་ལྷོ་ཁ་ཡར་ལྷ་ཤམ་པོའི་
ཁམ་སྡོང་ལ་མེ་ཏོག་ཤར་འཕྲལ་དཔྱིད་ཀྱི་དུས་ཆེན་གཏོང་སྲོལ་ཆགས་
པ་དང་། དེ་ནས་བཟུང་བོད་ཀྱི་ལོ་གསར་ཐོག་མ་གཏོང་མགོ་ཚུགས་པ་
རེད། །
བོད་ཟླ་དང་པོ་དེ་ཧོར་ཟླ་དང་པོར་བསྒྱུར་ལུགས་ཅུང་ཟད་
བརྗོད་ན། དུས་རབས་བཅུ་གསུམ་པའི་ནང་ཧོར་གོང་མ་སེ་ཆེན་ཧན་
གྱིས་བོད་ཁྲི་སྐོར་བཅུ་གསུམ་གྱི་ཆེས་མཐོའི་དབང་ཆ་ཡོད་ཚད་འགྲོ་
མགོན་ཆོས་རྒྱལ་འཕགས་པར་ཕུལ་ནས་རྒྱ་ནག་གི་ཧང་ལེ་ཟླ་བ་དང་
པོ་དང་། བོད་ཟླ་དང་པོ་མཐུན་པས། ཧོར་ཟླ་དང་པོའི་ཚེས་གཅིག་
ཉིན་ཁྱབ་ཆེ་ཤོས་ཀྱི་བོད་ཀྱི་ལོ་གསར་གཏོང་སྲོལ་དེ་ཆགས་པ་རེད།
(1)ཧང་ལེ་ནི་རྒྱུའི་སྐད་དེ་ལི་ཐོ་ལ་ཟེར།
6



སྐོམ་སེལ་བདུད་རྩིའི་ཆུ་རྒྱུན། (༨)
འོན་ཀྱང་བོད་ཀྱི་ལོ་གསར་གཏོང་སྲོལ་ཐད་ཡུལ་སྡེ་སོ་སོའི་ཆོས་ལུགས་
ཀྱི་གྲུབ་མཐའ་དང་། ཡུལ་སྲོལ་གོམས་གཤིས་མི་འདྲ་བའི་དབང་གིས་
སོ་སོའི་ཁྱད་ཆོས་ཀྱི་ལོ་གསར་གཏོང་སྲོལ་ཡོད་དེ། དཔེར་ན། ཀོང་པོ་
ཁུལ་དུ་བོད་ཟླ་བཅུ་པའི་ཚེས་གཅིག་ ཉིན་ལོ་གསར་གཏོང་བ་དང་།
སྟོད་མངའ་རིས་སྤུ་ཧྲེང་རྫོང་དུ་བོད་ཟླ་བཅུ་ གཅིག་པར་ལོ་གསར་
གཏོང་བ། བོད་ཟླ་བཅུ་གཉིས་པའི་ཚེས་གཅིག་ལ་རྒྱ་ནག་གི་སོ་ནམ་ལོ་
གསར་ཁེལ་བ་དང་། དུས་ད་ལྟའང་ལྷ་ས་མན་ཆད་ཆུ་ཤུར་རྫོང་གི་
ཁོངས་སོགས་དབུས་གཙང་གི་ས་ཁུལ་མང་པོ་ཞིག་ལ་སྔ་སོར་གནས་
པའི་སོ་ནམ་ལོ་གསར་ཟེར་བ་དེ་གཏོང་སྲོལ་ཆགས། བཤད་སྲོལ་ལ་
ཧོར་ཟླ་དང་པོའི་ཚེས་གཅིག་ལ་བླ་མ་ལོ་གསར་དང་། ཚེས་གཉིས་ལ་
རྒྱལ་པོ་ལོ་གསར། ཚེས་གསུམ་ལ་གཟབ་གསོལ་གྲོལ་སྟོན་བཅས་ཟེར།
ལོ་གསར་སྔ་ནུབ་ནི་བྲེལ་བ་ཆེ་བའི་དུས་ཤིག་སྟེ་ལོ་གསར་གྱི་སྟ་
གོན་གཙོ་བོ་གྲོ་སོ་ཕྱེ་མར་དང་། འབྲས་སིལ། ལོ་ཕུད། ཆང་ཕུད།
ཁ་ཟས་ཁུར་ཁོག་དང་། ཉ་ཤག་སྨུག་ཐུང་། སྦོ་ལུགས། པིན་ཏོག་
བཅས་ཁ་ཟས་ཀྱི་སྡེར་ཁ་དང་། ཤིང་འབྲས་སྣ་ཚོགས་བླུགས་པའི་སྡེར་
མ། ཉི་ཟླའི་གཟུགས་དབྱིབས་ཀྱིས་བརྒྱན་པའི་ལུག་མགོ ཇ་སྦག་
(བག་) དང་། མར་གྲོད་རིལ། མར་གྱི་གཡུང་དྲུང་རི་མོས་བརྒྱན་
པའི་ཞིབ་ཐུད་གྲུ་བཞི། དེ་མིན་ས་ཁུལ་ སོ་ སོའི་ཐོན་དངོས་བཟའ་



བོད་ཀྱི་ལོ་གསར།
བཅའི་རིགས་འདྲ་མིན་སྣ་ཚོགས་ རང་ རང་ གི་འཁོས་) དཔག་ ལ་
གཞིགས་ཏེ་མཆོད་གཤོམ་གྱི་མདུན་ནམ་ཡང་ན་ཆ་སྒམ་སྟེང་ སྒྲིག་
གཤོམ་བྱེད། གཞན་ ཡང་ དག་ སྣང་ ཆེན་ པོས་ ཚོགས་ ཕུད་ དང༌།
མཆོད་ཡོན་སྣེ་ལྔ་ལ་སོགས་པ་སྒྲིག་སྲོལ་ཡོད། ཁང་པའི་གདུང་མ་དང་།
སྒོ་སྒེའུ་ཁུང་ལ་ཤམ་བུ་སྒོ་ཡོལ། ཁ་གདན་གསར་པ་རྒྱག་པ། ཐབ་ཚང་
གི་རྩིག་ལྡེབས་སུ་དུ་དྲེག་ཡོད་སར་གྲོ་ཞིབ་ཀྱི་དཀར་རྟགས་བཀྲ་ཤིས་
རྟགས་བརྒྱད་ལ་སོགས་པ་བཀྲ་ཤིས་པའི་རི་མོ་དང་། ཐབ་ཀྱི་ཐོད་དུ་ཀླུ་
མོ་མཚོན་བྱེད་ཛཱག་རའི་གཟུགས། ཕྱི་སྒོའི་མདུན་གཡུང་དྲུང་ངམ་ཡང་
ན་བཀྲ་ཤིས་ཀྱི་རི་མོ་སྣ་ཚོགས་ཀྱི་དཀར་ཐིག་འཐེན་པ། ཐོག་སྟེང་དུ་
འཛུགས་རྒྱུའི་དར་ལྕོག་གྲ་སྒྲིག་བྱེད་པ་སོགས་མདོར་ན་རྟེན་འབྲེལ་
ཕྱིན་ཅི་མ་ལོག་པ་བྱེད།
ཚེས་གཅིག་གི་ཞོགས་པ་སྔ་ལངས་ཀྱིས་རྒྱན་གོས་གཟབ་མཆོར་
གྱིས་བརྒྱན་ཏེ་ སྔོན་ལ་ཆུ་ཕུད་ལེན་པ་དང་། སྐུ་བསང་འབུལ་བ།
གཙུག་ལག་ཁང་སོགས་རྟེན་མཆོག་རྣམས་ཀྱི་སྤྱན་སྔར་མཆོད་མཇལ་ཞུ་
བ། རང་ཁྱིམ་དུ་གསོལ་ཇ་དང་། གྲོ་འབྲས། ཕྱེ་མར། ཆང་ཕུད།
གྲོ་ཐུག ཆང་སྐོལ། དཀར་སྤྲོ་སོགས་རོ་བཅུད་ལྡན་པའི་ཟས་བཟང་ལ་
Oའཁོས་ནི་འབྱོར་བ་དང་འཇོན་སྟངས་ཀྱི་དོན།



སྐོམ་སེལ་བདུད་རྩིའི་ཆུ་རྒྱུན།
(༨)
ཅི་འདོད་ལྟར་ལོངས་སུ་སྤྱོད་པ་དང་། ཞི་དུལ་འཛུམ་མདངས་ཀྱི་རྣམ་
འགྱུར་དང་བཅས་ཏེ་གྲོང་ཁྱིམ་ཕན་ཚུན་བར་ཕྱེ་མར་རྒྱུགས། གཏམ་
གྱི་དང་པོར་བཀྲ་ཤིས་བདེ་ལེགས་ཕུན་སུམ་ཚོགས། ཨ་མ་བག་དྲོ་སྐུ་
ཁམས་བཟང་ཞེས་ཤིས་ཚིག་བརྗོད་པ་དང་སྦྲགས་ཕྱེ་མར་དང་ཆང་ཕུད་
བཏེགས་ཏེ། དེ་ཉིན་རང་ཁྱིམ་སོ་སོར་སྤྲོ་སྐྱིད་བྱེད་པ་ལས་ཕན་ཚུན་
མགྲོན་སྐྱོད་བྱེད་སྲོལ་མེད་ལ། ཁ་རྩོད་རྒྱག་པ་སོགས་ཚུལ་མིན་གྱི་བྱ་
སྤྱོད་གཏམ་གསུམ་གང་ཅིར་འཛེམ་ཆ་བྱེད་པ་བཅས་ཀྱི་སྲོལ་བཟང་དེ་
དག་ཐོག་ནས་ལོ་རྒྱུས་ཡུན་རིང་ལྡན་པའི་རང་རེ་བོད་མི་རིགས་འདི་བློ་
གྲོས་དང་། ཤེས་རབ། སྤྱོད་བཟང་བཅས་ལྡན་པའི་མི་རིགས་ཤིག་
ཡིན་པ་མཚོན་ཡོད།



རྩྭ་ཐང།
མེ་ཏོག་གི་འཇིག་རྟེན།
རྩྭ་ཐང་། མེ་ཏོག་གི་འཇིག་རྟེན།
སེང་གཤོང་རྡོ་རྗེ་གཅོད་པ།
རྩྭ་ཐང་དུ་ཐེངས་དང་པོར་བཞད་པའི་མེ་ཏོག་དེར་སྤོབས་པ་བླ་
ན་མེད་པ་ཞིག་མ་མཆིས་ན། སྐྱེ་ག་ལ་ཐུབ། ང་ཡིས་རྐང་འོག་ནས་
ནམ་མཁའི་མཐའ་ལ་བསྐྱེད་པའི་དབྱར་ཁའི་རྩྭ་ཐང་ལ་ལྟ་བཞིན།
རང་གིས་རང་ལ་གོང་གི་དྲི་བ་དེ་བཏོན་བྱུང༌།
རེད་ཡ། ཕྱིར་འདང་རེ་བརྒྱབ་ཚེ། མེ་ཏོག་དེ་སྐྱེས་སྐབས་
དཀའ་ངལ་བསམ་གྱིས་མི་ཁྱབ་པ་རེ་མྱངས་ལོས་ཡོད། རྩྭ་ཐང་སྐྱ་བོར་
འཁྱགས་པས་བསྡམས་པའི་གནའ་སྔ་མོའི་དུས་སུ། མེ་ཏོག་དེའི་ས་
བོན་ས་འོག་ཏུ་གཉིད་ལ་ཤོར། ས་བོན་དེ་དངོས་གནས་གཉིད་ལ་ཤོར་
བ་ཡིན་ནམ། མིན་ཏེ་ག་ལ་ཡིན། དེས་སྲ་མཁྲེགས་ཀྱི་རང་བཞིན་
ལྡན་པའི་ས་གཞི་ཇི་ལྟར་བརྟོལ་རྒྱུ་དང་། བརྟོལ་ནས་ཇི་ལྟར་སྐྱེ་རྒྱུ།
སྐྱེས་ནས་མེ་ཏོག་ག་འདྲ་ཞིག་བཞད་རྒྱུའི་ཐད་ལ་སྟོབས་ཤུགས་དང་
སྤོབས་པ་གསོག་འཇོག་བྱེད་ཀྱིན་འདུག
]]༡༩༨༩ ལོའི་《ཟླ་ཟེར་》དེབ་གཉིས་པ་ལས་བདམས།



སྐོམ་སེལ་བདུད་རྩིའི་ཆུ་རྒྱུན། (༨)
སྟོབས་ཤུགས་རབ་ཏུ་རྫོགས་པའི་སྐབས་ཉིད་ན། ས་བོན་དེས་
སྲ་ཞིང་འཐས་པའི་ས་གཞིའི་རིམ་པ་རེ་རེ་བཞིན་བརྟོལ་ཏེ་ས་སྟེང་དུ་
ཐོན། ལྗང་མདོག་གི་མྱུ་གུ་རྩྭ་ཐང་དུ་ཐེངས་དང་པོར་འབུས། མྱུ་གུ་
དེའི་སྟེང་ནས་བཞད་པའི་མེ་ཏོག་ནི་དཀར་སེར་དམར་སྔོ་ལ་སོགས་
ཡིན།
ང་ཡི་གམ་དུ་སྐྱེས་ཡོད་པའི་མེ་ཏོག་འདྲ་མིན་སྣ་ཚོགས་དེ་རྣམས་
རླུང་གིས་བསྐུལ་ཏེ་མགོ་བོ་ལྡེམ་ལྡེམ་དུ་འགུལ་ཞིང་། ངའི་མིག་འོད་
སླར་ཡང་རྐང་འོག་ནས་རྒྱང་རིང་ལ་འཕུར། མེ་ཏོག རྩྭ་ཐང་དུ་སྐྱེས་
ཤིང་རྩྭ་ཐང་དུ་ཉམས། སེར་སྣའི་སྒྲོག་གིས་མ་བཅིངས་པར་དྲི་ཞིམ་གྱི་
བདུད་རྩི་ཕངས་མེད་དུ་ས་གཞི་ཆེན་པོར་ཕུལ། རང་ལུས་ཀྱི་མཛེས་
དཔལ་གྱིས་རྩྭ་ཐང་སྒེག་མོར་དར་གོས་བསྐྲུན། དཔྱིད་དཔལ་ལྷ་མོས་
རྩྭ་ཐང་ལ་འཁྱུད་ནས་གར་སྟབས་བསྒྱུར་པས་ན། མཛེས་སྡུག་དེའི་
བྱེད་པོ་ཁྱོད་ཉིད་ཡིན་པ་གཞི་ནས་ཤེས་ཐུབ།
ཁྱོད། རྩྭ་གསེང་དུ་གཉིད་ལ་ཤོར་ཅིང༌། རྩྭ་གསེང་དུ་ཤེས་
རྟོགས་སད། ཉི་འོད་ནི་ཁྱོད་ཀྱི་གྲང་ངར་འགོག་པའི་ཨ་མ་ཡིན་ལ།
ཆར་ཆུ་ནི་ཁྱོད་ཀྱི་ལྟོགས་སྐོམ་སེལ་བའི་སྦྱིན་བདག་རེད།།
ཁྱོད། ཆར་ཆུ་དང་ཟིལ་བའི་ཁྲོད་དུ་གང་བུ་སྦྲུམ་ཞིང༌། བསེར་
བུ་དང་ཉི་འོད་ཀྱི་ཁྲོད་དུ་རྩ་ལག་རྒྱས་ཏེ། རྩྭ་ཐང་གི་ཉིན་མོ་ལ་མཛེས་
t 66 A



རྩ་ཐང །
མེ་ཏོག་གི་འཇིག་རྟེན།
སྡུག་གི་ལང་ཚོ་གསར་པ་ཕུལ་བྱུང་། །
མདུན་ཕྱོགས་ནས་རླུང་ཆེན་ཞིག་གཡུགས་པས། མཐའ་ཡས་
པའི་མེ་ཏོག་གི་རྒྱུ་མཚོ་འདིར་དཀར་སེར་དམར་སྔོ་ལ་སོགས་པའི་རྦ་
རླབས་འཕྱུར་ཅིང་། ང་ཡི་མགོ་བོའི་སྐྲ་ཡང་རང་དབང་མེད་པར་ཡར་
ལ་གཟེངས།།
མེ་ཏོག་ལགས། གྲང་རླུང་འུར་འུར་ལྡང་ཞིང་། ཁ་བ་བུ་ཡུག་
འཚུབ་དུས། ཁྱོད་ཀྱི་སེམས་སུ་ཅི་ཞིག་དྲན་བྱུང་ངམ། འཇམ་རླུང་
དལ་བུར་ལྡིང་ཞིང་། སྦྲང་ཆར་ཟིམ་ཟིམ་འབབ་དུས། ཁྱོད་ཀྱི་ཡིད་ལ་
ཅི་ཞིག་འཁོར་བྱུང་ངམ། ཉི་འོད་ལྷམ་མེར་འཕྲོ་ཞིང་། བུང་བས་
མཛའ་གླུ་ལེན་དུས། ཁྱོད་ཀྱི་ཡིད་ལ་འཆར་རྒྱུ་ནི་ཅི་ཡིན། ཁྱོད་ཀྱིས་
རང་གི་འདབ་མ། འོ་མ། ཟེའུ་འབྲུ། དྲི་ངད། ཁ་དོག ཡོད་ཚད་མ་
ཡུམ་རྩྭ་ཐང་ལ་ཕུལ་བ་ཨེ་མ་ཧོ། །
མེ་ཏོག སྐད་ཅིག་གི་སད་སེར་གྱིས་ཁྱོད་ཀྱི་གེ་སར་གཏོར་བར་
བྱེད། ཡུད་ཙམ་གྱི་རླུང་ནག་གིས་ཁྱོད་ཀྱི་རྐེད་པ་འཁྱོག་པོར་བྱེད།
མཚན་གང་གི་ཐོག་མདས་ཁྱོད་ཀྱི་འདབ་མ་ལྷུང་བར་བྱེད། ཡིན་ན་
(1)ཨེ་མ་ཧོ་ནི་ངོ་མཚར་ཆེའོ་ཞེས་པའི་དོན།



སྐོམ་སེལ་བདུད་རྩིའི་ཆུ་རྒྱུན། (༨)
ཡང་། སྐྱ་རེངས་ཤར་རག་བར་ཁྱོད་ཀྱིས་ངལ་བ་ཆེན་པོས་རང་གི་ཚེ་
སྲོག་བསྲུངས། ཉི་མ་སླར་ཡང་དབང་ཕྱོགས་ནས་ཤར་དུས། ཁྱོད་ཀྱི་
ལུས་པོ་རིམ་གྱིས་ཇེ་དྲང་དུ་གྱུར་ཏེ། ཡིད་འོང་གི་མེ་ཏོག་སྣ་ཚོགས་སླར་
ཡང་བཞད་པའི་འདུན་པ་བཅངས་སོང་།
ཁོ་བོའི་ཡིད་དབང་དེ་རྩྭ་ཐང་གི་མཛེས་སྡུག་ལ་ཕྱོགས་ཏེ། རྩྭ་
ཐང་དང་མེ་ཏོག་ལ་བསྟོད་བསྔགས་དེ་འདྲ་མང་པོ་བྱས་པའི་མུར། ང་
རང་མེ་ཏོག་སྣ་ཚོགས་ཀྱི་གསེང་དུ་སྐྱིད་པོའི་ངང་ཉལ། མིག་ལམ་དུ་མེ་
ཏོག་སྣ་ཚོགས་ནི་བར་སྣང་ལ་བསྙེགས་ཡོད་པའི་ཚོར་སྣང་མངོན་སུམ་
དུ་སྐྱེས། །
ཉིན་རེ་བཞིན་ཡར་ལ་སྐྱེ་དུས། ཁྱོད་དང་གནམ་གྱི་བར་ཐག་ཇེ་
ཉེ་ཡིན། ངོ་མ། དགུང་ཨ་སྔོན་ཡང་དེ་འདྲའི་མཐོན་པོ་ཞིག་མ་རེད་
ཡ། ཁྱོད་ཀྱི་རྩ་བ་ས་འོག་ཏུ་སྐྱོང་དུས། མ་ཡུམ་ས་གཞིའི་རང་བཞིན་
ནི་ཇེ་སྟི་ཇེ་སྙི་རེད། དངོས་གནས། ས་གཞི་ཡང་བརྩེ་མེད་ཀྱི་སུ་
མཁྲེགས་རང་བཞིན་ཅན་ཞིག་ག་ལ་ཡིན།
རྩ་བ་ཀླུ་ཡི་རྒྱལ་ཁམས་དང་རྩེ་མོ་ལྷ་ཡི་འཇིག་རྟེན་ལ་སྙེག་པའི་
(1)ཤར་རག་བར་ནི་ཤར་བའི་བར་དུ་ཞེས་པའི་དོན།
(@འདུན་པ་ནི་འདིར་རེ་བའི་དོན། །
68_o



རྩ་ཐང།
མེ་ཏོག་གི་འཇིག་རྟེན།
འདུན་པ་སྐྱེས་ཏེ། རྩ་བ་ཟབ་ཅིང་རྩེ་མོ་མཐོ་བའི་བདེ་སྐྱིད་ཀྱང་ཁྱེད་ལ་
ཐོབ་མོད། འོན་ཀྱང་། རང་གི་ལུས་པོ་ཇེ་རིང་དང། གནམ་དང་
བར་ཐག་ཇེ་ཉེར་གྱུར་པའི་ཚེ། བརྟེན་ས་མེད་ན་རང་ཚུགས་མི་ཐུབ་
པར་ཕར་གཡོ་ཚུར་གཡོའི་རྣམ་འགྱུར་འཛིན་ན་ཀྱེ་མ་ཧུད། 1 ཁྱོད་ཀྱི་
ལུས་སྟེང་དུ་ལང་ཚོ་ཡི་ཆུ་ཁམས་དྲག་ཏུ་རྒྱུགས་པ་ནི། མཛེས་སྡུག
བདེན་དོན། བདེ་སྐྱིད་ཀྱི་ཆེད་དུ་ལོས་ཡིན། ཉི་མ་ནི་ཁྱོད་ལ་དགའ་
འོ། །ཉི་ཟེར་གྱི་ཁྲག་ཐིགས་རེ་རེ་ཁྱོད་ཀྱི་ལུས་ལ་འདྲེན་བཞིན་ཡོད། ཟླ་
བ་ནི་ཁྱོད་ལ་ཞེན་ཏེ། ཟླ་བའི་བསིལ་ཟེར་གྱིས་ཁྱོད་ཀྱི་སྙིང་ཁམས་ཀྱི་ཚ་
གདུང་སེལ་བཞིན་མཆིས། སྦྲང་ཆར་ནི་ཁྱོད་ལ་དུངས་ཏེ། ཆར་བའི་
ཐིགས་པ་རེ་རེས་ཁྱོད་ཀྱི་རྩ་ལག་རྒྱས་པར་བྱས། རྩྭ་ཐང་ནི་ཁྱོད་ལ་
བརྩེའོ། །རང་གི་གཙུག་ཏུ་ཁྱོད་ཉིད་ཁུར་ནས་ངལ་བ་མྱངས། རྩྭ་ལྗང་
ནི་ཁྱོད་ལ་བྱམས་ཏེ། སྐྱིད་ན་མཚར་གླུ་ལེན་ས་དང་སྡུག་ན་སྙིང་གཏམ་
བཤད་སའི་འདུན་གྲོགས་སུ་གྱུར། དེ་ལྟ་བུའི་ཆ་རྐྱེན་གྱིས་ཁྱོད་ལ་
ཉམས་པ་མེད་པའི་ལང་ཚོའི་ཁོ་ལག་བསྐྲུན། ཧ་ཧ། མེ་ཏོག་ཚོ། ཁྱེད་
ཚོས་ཡངས་པའི་རྩྭ་ཐང་ལ་སྟོབས་ཤུགས་ཅི་ཙམ་འབུལ་ན། རྩྭ་ཐང་
གིས་དེ་ཙམ་གྱིས་ཁྱོད་ཉིད་བརྗེད་མི་སྲིད་དོ། །
(1ཀྱེ་མ་ཧུད་ནི་མྱ་ངན་གྱི་ཚིག་སྟེ་འདིར་ཇི་ལྟར་བྱའོ་ཞེས་པའི་དོན།



སྐོམ་སེལ་བདུད་རྩིའི་ཆུ་རྒྱུན། (༨)
གྲོགས་པོ།
སངས་རྒྱས།
གྲོགས་པོ་ཞེས་པ་ནི་ཁྱོད་ལ་ཤ་ཚ་ཞིང་སྙིང་ཉེ་ལ། ཁྱོད་ལ་བློ་
དཀར་ཞིང་ཕན་ཐོགས་པ། རྒྱལ་ཁ་ཐོབ་ཚེ་ཁྱོད་དང་མཉམ་དུ་རྒྱལ་
ཁའི་དགའ་སྤྲོ་ལོངས་སུ་སྤྱོད་པ་དང་། ཕམ་ཁ་བྱུང་ཚེ་ཁྱོད་ལ་སེམས་
ངལ་གསོ་རོགས་དང་སྙིང་རུས་སྐྱེད་རོགས་བྱེད་པ། དཀའ་སྡུག་བྱུང་
ན་ཁ་ཙམ་མིན་པར་སེམས་ཀྱི་རྒྱབ་རྟེན། དངོས་པོའི་སྐྱབས་སྦྱིན།]
ལས་ཀྱི་སྡོངས་གྲོགས། ༧ ཐབས་ཀྱི་རོགས་སྐྱོར་བཅས་བྱེད་ཐུབ་པའི་
མི་དམ་ཚིག་ཅན་ཞིག་ཡིན་རྒྱུ་རེད་དེ། ཁྱོད་ནི་ཕ་རོལ་གྱི་གྲོགས་པོ་
ཡིན་ན། ཕ་རོལ་པོ་དེ་ཡང་ཁྱོད་ཀྱི་གྲོགས་པོ་ཡིན་ངེས་ལ། ཁྱོད་ཀྱིས་
ཁ་སེམས་གཉིས་མེད་ཀྱིས་གྲོགས་པོ་ལ་བློ་བཀལ་ན། གྲོགས་པོས་ཀྱང་
རང་སེམས་མེ་ལོང་འདྲ་པོ་དེ་ཁྱོད་ལ་གཏོད་ངེས་རེད། གྲོགས་པོ་ཞིག་
1)སྐྱོཔས་སྦྱིན་ནི་རོགས་བྱེད་པའིདོན།
(2སྡོངས་གྲོགས་ནི་ཕན་འདོགས་པ་དང་རོགས་བྱེད་པའི་གྲོགས་པོ།
(ིདམ་ཚིག་ཅན་ཞེས་པ་ནི་འདིར་ཁ་བཤད་དོན་ལ་གནས་པའམ་དམ་བཅའ་བརྟན་པོའི་མི་
ལ་གོ་དགོས།



གྲོགས་པོ།
ཡིན་ན་ཕན་ཚུན་གྱི་ སེམས་ལ་ངང་གིས་གཤགས་ཏེ་མི་བརྗེད་པའི་
གཟུངས་ཐོབ་པ་དང་འདྲ་བ་ཞིག་ཡིན་ལ། གྲོགས་པོ་ཞེས་པ་ནི་རང་
གིས་ཁས་འཆེས་པ་དང་དམ་བཅས་པ་ཞིག་མ་ཡིན་པར་གཞན་གྱིས་
དགའ་བས་དང་དུ་ལེན་ཞིང་ཁྱོད་ལ་བློ་གཏོད་པ་ཞིག་ཡིན་དགོས།
གྲོགས་པོ་ཞེས་པ་ནི་ཁྱོད་ལ་མགོ་ནས་རྟིང་བར་དུ་རྒྱུས་ལོན་པ་
ཞིག་ཡིན་ཏེ། ཁྱོད་གང་ལ་དགའ་བ། སུ་ལ་ཞེན་པ། ཅི་ལ་སྡང་བ།
གང་ཞིག་འདོད་པ། ཅི་ཞིག་བསམ་པ་སོགས་ལག་མཐིལ་གྱི་སྐྱུ་རུ་ར་
བཞིན་དུ་ཤེས་ཤིང་རྟོགས་པ་ཞིག་ཡིན། ཁོ་ཚོའི་བར་དུ་གཅིག་ལ་ཅིག་
ཤོས་ཀྱིས་མི་ཤེས་པའི་གསང་བ་མེད། ཕ་རོལ་ལ་མི་ཤོད་པའི་སྐད་ཆ་
མེད་པས། ཕ་རོལ་གྱིས་ཁྱོད་ལ་རེ་བ་ཅི་ཞིག་འཆའ་བ་ཤེས་ཐུབ་ལ།
ཁྱོད་ཀྱིས་ཁོ་ལ་ཅི་ཞིག་སྒྲུབ་རིགས་པའང་ཤེས་ཐུབ་པ་ཡིན། ཐ་ན་ཕ་
རོལ་གྱི་མིག་གི་ཟུར་མདའ་ཞིག་གམ་ལག་པའི་ཕྱག་རྒྱ་ཞིག གདོང་གི་
འགྱུར་མདངས་ཤིག་གམ་ལུས་ཀྱི་འགུལ་སྟངས་ཤིག་གིས་ཀྱང་ཕ་རོལ་གྱི་
བསམ་པའི་མཐིལ་རྟོགས་ཐུབ་པ་ཞིག་ཡིན་དགོས། གྲོགས་པོ་ཞིག་
ཡིན་ན་སྒེར་སེམས་མེད་པ་དང་ཧམ་པ་མེད་པ་ཞིག་ཡིན་དགོས། ཁྱོད་
ཀྱིས་ཕ་རོལ་དེ་གྲོགས་པོ་ཞིག་ཏུ་བརྩིས་པའི་སྐབས་དེ་ཉིད་ནས་བཟུང་།
(Jཁས་འཆེས་པ་ནི་རང་གིས་ཁས་བླངས་པའི་དོན།



སྐོམ་སེལ་བདུད་རྩིའི་ཆུ་རྒྱུན། (༨)
ཁྱོད་ཀྱིས་ཕ་རོལ་ལ་ཕན་འདོགས་པའི་འགན་ཞིག་དང་དུ་བླངས་པ་
ལས་ཕ་རོལ་གྱི་ལག་ནས་དངོས་པོ་ཅི་ཞིག་འཐོབ་རེ་དང་། ཁྱོད་ལ་ཕན་
ཞིག་འདོགས་རེ་བྱེད་པའི་བསམ་པ་འཆང་མི་རུང། དགའ་ན་དགའ་
གྲོགས་ཉན་པ་ཞིག སྡུག་ན་སྡུག་གྲོགས་ཉན་པ་ཞིག སྐྱིད་ཀྱི་དུས་
ལ་མ་བོས་ན་མི་ཡོང་བ་ཞིག སྡུག་གི་ཚེ་ལ་མ་བོས་ཀྱང་ངང་གིས་འཁོར་
བ་ཞིག་ཡིན་དགོས། དེར་མ་ཟད་གཞན་ལ་ཕན་འདོགས་དུས་སེར་སྣ་
དང་ཕངས་སེམས་མེད། གཞན་གྱིས་ཁྱོད་ལ་ཕན་འདོགས་དུས་འདོད་
ཆུང་ཆོག་ཤེས་ལྡན་པ། ཐ་ན་དགོས་མཁོ་ཆེ་དུས་ཕ་རོལ་གྱིས་ཁྱོད་ལ་
ཡིད་ཚིམ་པའི་རོགས་སྐྱོར་ཞིག་བྱེད་མ་ཐུབ་ཀྱང་། དེ་ལ་བརྟེན་ནས་ཞེ་
འགྲས་མི་བྱེད་པ་ཞིག་ཡིན་དགོས། །
གྲོགས་པོ་ཞིག་ཡིན་ན་ཕན་ཚུན་ལ་ཁ་ཡག་ངོ་དགའ་མེད། རྫུན་
དང་གཡོ་སྒྱུ་མེད། བཟང་གི་དོ་རུ་འགྱུར་གྱི་ངན་པའི་ཟླ་རུ་མི་འགྲོ།
མཛའ་བཤེས་སྤྱན་ལས་ལྷག་ཀྱང་ཆུ་སྣ་གར་ཁྲིད་མ་ཡིན་པ། ཕ་རོལ་གྱི་
བཟང་མཐོང་ཚེ་མཐེ་བོང་སྒྲེང་མཁན་ཡིན། ངོན་མཐོང་ཚེ། སྡིགས་
མཛུབ་གཏོད་མཁན་ཡིན། དགེ་བའི་ཆེ་བ་འདོད་མཁན་ཡིན། སྡིག་
གི་དྲི་མ་འཁྲུད་མཁན་ཡིན། ཡོན་ཏན་གྱི་བ་དན་འཕྱར་མཁན་ཡིན།
1ཉན་པ་ནི་འདིར་རུང་བའམ་འོས་པའི་དོན།
©2_



སྐྱོན་གྱི་ངན་མཚང་འབྲུ་མཁན་ཡིན། གཡོ་སྒྱུ་ལ་བརྟེན་ནས་ཕ་རོལ་གྱི་
སེམས་མི་བསླུ། གཅམ་གསག་གི་གཏམ་ལ་བརྟེན་ནས་ཕ་རོལ་གྱི་
ཡིད་མི་དགུག རྫུན་ལབ་ལ་ བརྟེན་ནས་ ཕ་རོལ་ གྱི་མགོ་ མི་ སྐོར།
སེམས་དཀར་པོ་གངས་རི་ལྷུན་པོ་འདྲ། གཏམ་དྲང་མོ་ཉག་ཕྲན་
མདའ་མོ་འདྲ། ལས་རྣམ་དག་ཆུ་སྐྱེས་པད་མ་འདྲ། འདི་འདྲ་གསུམ་
འཛོམས་པ་གྲོགས་པོའི་རྟགས།
གྲོགས་པོ་ཞིག་ཡིན་ན་མཛའ་བརྩེའི་ཕྱི་ཐག་རིང་བ་ཞིག་ཡིན།
དེ་རིང་ངོ་ཤེས་ཀྱང་སང་ཉིན་བརྗེད་འགྲོ་བའི་མི་ལ་གྲོགས་པོ་མི་ཟེར་
ཞིང་། མཉམ་དུ་ཡོད་ཚེ་དུངས་དུངས་བྱེད་ཅིང་སོ་སོར་གྱེས་ཚེ་གར་
སོང་ཆ་མེད་དུ་འགྲོ་བ་ལ་གྲོགས་པོ་མི་ཟེར་ལ། རང་ལ་མཁོ་ཚེ་གཟུགས་
དང་གྲིབ་མ་བཞིན་དུ་འགྲོགས་ཤིང་གཞན་གྱིས་ཚུར་ལ་རེ་དུས་གཡས་
བཤོལ་གཡོན་ བྱོལ་བྱེད་ པ་དེའི་རིགས་ལའང་གྲོགས་པོ་ མི་ཟེར་ཏེ།
གྲོགས་པོ་ཞེས་པ་ནི་ངས་ཁྱོད་ལ་བསམས། ཁྱོད་ང་ལ་ཞེན། གཅིག་
སེམས་གཅིག་ལ་འབྲེལ། སྐྱིད་ན་སྐྱིད་གྲོགས་ཡིན། སྡུག་ན་སྡུག་
གྲོགས་ཀྱང་ཉན། ཡུལ་གྱིས་བསྐལ་༧ ཀྱང་བརྩེ་དུང་ཉེ་བ་དང་ཅི་ཙམ་
1)གཅམ་གསག་གི་གཏམ་ནི་འདིར་བཅོས་མའི་གཏམ་ལ་གོ་དགོས།
2ཡུལ་གྱིས་བསྐལ་ནི་ཡུལ་ཐག་རིང་པོས་བར་དུ་ཆོད་པའི་དོན། །



སྐོམ་སེལ་བདུད་རྩིའི་ཆུ་རྒྱུན། (༨)
འགོར་ཀྱང་སེམས་ནས་བརྗེད་ཐབས་མེད་པ་ཞིག་ཡིན་དགོས།
གྲོགས་པོ་ནི་མི་ཚེ་འདིའི་ལས་འབྲེལ་ཞིག་ཡིན། ང་ཚོ་འཇིག་
རྟེན་འདིར་ཡོང་ནས་ཉིན་རེ་རེར་མི་བགྲང་གིས་མི་ལང་བ་ཞིག་དང་
འཕྲད་ངེས་ཡིན། དེའི་ནང་ནས་ཕལ་ཆེ་བ་ནི་སྤྲིན་ལོང་རྒྱུ་བ་དང་འདྲ་
བས་མིང་གིས་མི་ཟིན། ངོ་ཡང་ཤེས་དཀའ་བ་རེད། མི་ཉུང་བ་ཞིག་ལ་
ལོ་ཤས་སམ་ ཟླ་ཤས་སམ་ཉུང་མཐའ་ཡང་ ཉིན་ དུ་མར་ མཉམ་ དུ་
འགྲོགས་པའི་སྐལ་བ་ལྡན་ཡང་། དེ་ཡང་སེམས་ཀྱིས་ཟིན་པའི་གྲོགས་
པོར་འགྱུར་བ་རེ་གཉིས་ཙམ་ལས་མེད། གྲོགས་པོ་ངོ་མ་ནི་མཐོང་བ་
ཙམ་གྱིས་དེ་སྔ་ནས་འདྲིས་ཤིང་ཤིན་ཏུ་རྒྱུས་ལོན་ཡོད་པ་ནང་བཞིན་
དགའ་བ་དུངས་དུངས་ཤིག་སྐྱེས་པ་དང་། དེ་ནས་བཟུང་ཕན་ཚུན་
འབྲལ་མི་ཕོད་པ་ལྟ་བུའི་བརྩེ་དུང་ཆགས། དེ་ནི་དངོས་གནས་ལས་
འབྲེལ་ཞིག་རེད། དེ་འདྲ་མིན་ན་ནི་འགྲེལ་དཀའ་བའི་གནས་ཤིག་ཏུ་
གྱུར། ཡང་ལ་ལ་ནི་ངོ་ཕྲད་མ་ ཐག་ དགའ་ བ་ བསྐྱེད་ དཀའ་ཡང་
འགྲོགས་ཀྱིན་འགྲོགས་ཀྱིན་ཕ་རོལ་གྱི་ལུས་སྟེང་ན་རང་གི་ཡིད་འཕྲོག་
པའི་ཡོན་ཏན་དུ་མ་ལྡན་ཞིང། མི་འདི་ལ་མི་འགྲོགས་སུ་ལ་འགྲོགས་
སྙམ་པའི་བློ་ཞིག་ཤ་རེར་སྐྱེ་བ་ཡིན། དེ་ནི་ལས་འབྲེལ་ཞིག་རེད་ལ།
རང་གིས་མྱོང་གྲུབ་ལ་བརྟེན་ནས་གདམ་གསེས་བྱས་པ་ཞིག་ཀྱང་རེད།
གྲོགས་པོ་དེ་འདྲ་ནི་ཚེ་འདིའི་གཏན་གྲོགས་སུ་འགྱུར་བ་གདོན་མི་ཟ།



གྲོགས་པོ་དེ་དང་དེ་འདྲ་བ་ཡོད་ན་མི་ཚེ་འདིའི་བཤུལ་ལམ་ཅི་འདྲའི་
རིང་མོར་སྐྱོད་ཀྱང་ཐང་མི་ཆད། ཡིད་མི་སྐྱོ། སེམས་མི་ཕམ། །
གྲོགས་པོ་ནི་ཁྱོད་ཀྱི་སྐྱབས་ཀྱང་ཡིན། ཉེན་ལ་ཕྲད་ཚེ་ཉིན་གྱི་བྱ་
ར་དེ་ཡིས་བྱེད། མཚན་གྱི་མེལ་ཚེ་2དེ་ཡིས་སྐྱོང་
། བཀྲེན་ཚེ་སྦྱིན་
བདག་དེ་ཡིས་བྱེད། ན་དུས་ནད་གཡོག་དེ་ཡིས་བྱེད། སྡུག་ན་སེམས་
ངལ་གསོ་རོགས་ཡིན། ཕམ་ན་སྙིང་རུས་སྐྱེད་རོགས་ཡིན། གྲོགས་པོ་
དེ་འདྲ་དང་ཕྲད་པ་ནི་རང་གི་ཚོགས་བསགས་ཤིག་ཡིན་པ་ཤེས་དགོས།
མི་ལ་གྲོགས་པོ་དགོས། གྲོགས་པོ་མེད་ན་གོང་མའི་ཕོ་བྲང་འདྲ་
བའི་ཁང་བཟང་ཡོད་ཀྱང་སྟོང་པ་ཡིན། རྒྱུ་ནོར་རི་བོའི་གཏོས་》དང་
མཉམ་ཡང་བེད་མེད་ཡིན། ལུས་ཡོངས་རྫོགས་གསེར་གྱིས་ཤན་ཀྱང་
ལྟ་མཁན་མེད། དེའི་སྟེང་ལ་དངུལ་གྱིས་བརྒྱན་ཀྱང་སྡུག་གྱོང་ཡིན།
ཁྱོད་ཀྱིས་མཐོང་བའི་ངོ་གདོང་རེ་རེ་ཉམས་འགྱུར་མེད་པའི་གདོང་
འབག་དང་མཚུངས། ཁྱོད་ལ་ཕྲད་པའི་མི་རེ་རེ་ཤིང་གིས་བྱས་པའི་སྐུ་
1)བྱ་ར་ནི་ཉིན་མོའི་སོ་པ་སྟེ་ལྟ་རྟོག་བྱེད་མཁན།
(2)མེལ་ཚེ་ནི་མཚན་མོའི་སོ་པ།།
(3བཀྲེན་ནི་དབུལ་པོའི་བརྡ་རྙིང་།
(1)གཏོས་ནི་འདིར་བོངས་ཚོད་ཀྱི་མིང་།
(5)ཤན་ནི་འདིར་བརྒྱན་པའམ་གཡོགས་པའི་དོན།
R75a



སྐོམ་སེལ་བདུད་རྩིའི་ཆུ་རྒྱུན། (༨)
དང་འདྲ། བཟང་ན་བསྟོད་མཁན་མེད། ངན་ན་གཤེ་མཁན་མེད།
བོས་ན་ཨ་ལན་མེད། བཤད་ན་ཉན་མཁན་མེད། འགྲོ་ན་འགྲོགས་
མཁན་མེད། འཇིག་རྟེན་ཐམས་ཅད་སྟོངས་སིང་ངེ་། ནག་ཡོ་རེ། ཁུ་
སིམ་མེར་སྣང་བ་ནི་ཅི་འདྲའི་འཇིགས་ཡེར་བ་ཞིག་རེད་ཨང་། ཐ་ན་
མིའི་ལབ་སྒྲ་དང་བཞད་སྒྲ་ཡང་རྣར་གཟན་པའི་འདྲེ་སྐད་དུ་འཛིན་རྒྱུ་
རེད། ཀྱེ་མ་གྲོགས་པོ་མེད་པའི་འཚོ་བ་ནི་ཅི་འདྲའི་སྡུག་བསྔལ་བ་ཞིག་
རེད་ཨང་།
ཨེ་མ་གྲོགས་པོ་ནི་ཉི་མ་ཡིན། ཉི་མ་ཡོད་པས་འཇིག་རྟེན་
འདིར་འོད་སྣང་དང་དྲོད་ཁོལ་འཛོམས་པ་ཡིན། གྲོགས་པོ་ནི་གྲུ་ཆར་
ཡིན། གྲུ་ཆར་ཡོད་པས་འཇིག་རྟེན་གྱི་སྐྱེ་དགུར་ཚེ་སྲོག་གི་སྟོབས་
བསྐྱེད་པ་ཡིན། གྲོགས་པོ་ནི་སྙན་ངག་ཡིན། སྙན་ངག་ཡོད་པས་
འཇིག་རྟེན་འདི་ཡིད་དུ་འོང་བར་གྱུར། གྲོགས་པོ་ནི་གླུ་དབྱངས་ཡིན།
གླུ་དབྱངས་ཡོད་པས་འཇིག་རྟེན་འདི་དགའ་སྤྲོས་ཁེངས་པར་གྱུར།
གྲོགས་པོ་ཡོད་ན་ཅི་འདྲའི་བདེ་སྐྱིད་ཅིག་རེད་ཨང་། གསེར་རང་གིས་
བརྐོས་ན་ཆོག རྒྱུ་གསེར་གྱིས་བླུས་ན་བླ། འོན་ཀྱང་གྲོགས་པོ་དམ་པ་
ནི་གསེར་གྱིས་མི་ཁུགས། གཡོ་སྒྱུས་མི་སླུས། བཙན་པོས་མི་འཕྲོག
(1)གཟན་པ་ནི་འདིར་གནོད་པའི་དོན།



གྲོགས་བརྒྱ་ཡོད་ཀྱང་ཉུང་རབ་ཡིན། དགྲ་གཅིག་ཡོད་ཀྱང་མང་རབ་
ཡིན་ཞེས་པ་ནི་ཉམས་མྱོང་རྒན་པོའི་གཏམ་ཚངས་ཐིག་ལྟ་བུ་ཡིན་ནོ། །
གྲོགས་པོ་ཞེས་པ་ནི་ཕན་ཚུན་ལ་གོ་བ་ཡིན། ཁྱོད་ང་ཡི་གྲོགས་
པོ་དང་ང་ཁྱོད་ཀྱི་གྲོགས་པོ་ཡིན་ན་ད་གཟོད་གྲོགས་པོའི་མཚན་ཉིད་
ཚང་བ་ཡིན། ཁྱོད་ཀྱིས་ཕ་རོལ་ལ་གྲོགས་པོར་བསྒོམས་ན། ཕ་རོལ་
གྱིས་ཀྱང་ཁྱོད་ལ་གྲོགས་སུ་བརྩི་བ་ཡིན། གལ་ཏེ་ཁྱོད་ཀྱིས་གྲོགས་པོ་
གྲོགས་ སུ་ མི་ འཛིན། དགོས་པ་མེད་ ཚེ་ གྲོགས་པོ་མེད་ན་འདོད།
དགོས་ལ་ཐུག་ཚེ་ད་གཟོད་གྲོགས་པོ་དྲན་ཞིང་གྲོགས་པོ་ལ་སྐྱབས་རེ་ན།
མཐར་ཁྱོད་ལ་གྲོགས་པོ་གཅིག་ཀྱང་མེད་པའི་སྡུག་བསྔལ་འཐོབ་ངེས་
རེད།
རྒྱུ་མཚན་དེའི་ཕྱིར། གྲོགས་པོ་རྣམས་གཅེས་ནོར་བཞིན་དུ་
སེམས་ནང་དུ་ཉར་དགོས། དཔྲལ་བའི་མིག་དང་ཁོང་གི་སྙིང་བཞིན་
དུ་སྲུང་དགོས། མི་གཞན་གྱིས་ཁྱོད་ལ་བསྟོད་ཀྱང་རུང་སྨད་ཀྱང་རུང་།
དེ་ལ་སྣང་དོགས་བྱེད་མི་དགོས། །
ཁྱོད་ལ་དགོས་པ་ནི་མི་གཞན་གྱིས་ཁྱོད་ནི་གྲོགས་སུ་འཆའ་རུང་
བའི་མི་ཞིག་གོ་ཞེས་ཁས་བླངས་པའི་ཚིག་དེ་ཉིད་དོ། །



སྐོམ་སེལ་བདུད་རྩིའི་ཆུ་རྒྱུན། (༨)
བསྐྱར་ཟློས་ཀྱི་རྨི་ལམ།
བརྩོན་འགྲུས།
དཔྱིད་རླུང་གིས་བདས་པའི་དྲོད་ འཇམ་ ས་ གཞིར་རྒྱུ་ཞིང་།
ལྷུང་ལྷུང་དུ་འབབ་པའི་ཆུ་ཕྲན་གངས་རིའི་གསེབ་ནས་བརྡོལ། འཁྱུག་
གྲང་གིས་བསྡམས་པའི་མཚོ་མོས་དར་དཀར་གྱི་རྒྱན་ཆ་བཀྲོལ་ཅིང་།
ཡིད་འོང་གི་གསེར་ཉས་གཤོག་རྩལ་གྱི་ཁ་ལོ་བསྒྱུར། དཀར་གསལ་གྱི་
ཆུ་འཛིན་ལྷ་ལམ་ན་ལྡིང་ཞིང་། གཡུ་འབྲུག་གི་ངར་སྐད་བསྒྲག་ལ་ཉེ།
སྐྱེ་དངོས་ཀྱི་ཚེ་སྲོག་ས་གཞི་ནས་འཕྱུར་བར་ཉེ་ཞིང་། བྱེའུ་ཆུང་གི་དྲུག་
འགྱུར་ངག་ལས་གྱེར། ངོ་མཚར་གྱི་འཇིག་རྟེན་ཞིག་བསླེབ་པར་ངེས་
པས། ན་ཆུང་གི་སྤྲོ་གླུའང་ངག་ལས་ཤོར།
ཁྱོད་ཀྱིས་གསན་ཨེ་བྱུང་། ཆེས་ཐོག་མའི་དུས་ནས་དཔྱིད་ཀྱི་རྨི་
ལམ་དེར་རོལ་ཅིང་མྱོས་ལ། ད་ལྟའི་དུས་ལའང་དཔྱིད་ཀྱི་རྨི་ལམ་དེར་
རོལ་བཞིན་པའི་བདག་གི་སྤུན་ཟླ། གནའ་ནས་ད་བར་དུ། ཁྱོད་རང་
དེ་ཙམ་གྱི་རྨི་ལམ་ལ་རོལ་བར་སྤྲོ་བས། དབྱར་སྟོན་གྱི་འབྲས་བཟང་ལ་
མི་སྲེད་དམ། གསན་ཨེ་བྱུང་། རྙིང་ཞེན་བག་ཆགས་ཀྱིས་བསླུས་པར་
གྱུར་པའི་བདག་གི་སྤུན་ཟླ། སྲོལ་ངན་གྱི་རྨི་ལམ་དོར་ཏེ། གསར་བྱུང་



གི་འཇིག་རྟེན་ལ་གཟིགས་དང་། ཁྱོད་རང་འདས་ཟིན་པའི་ལོ་རྒྱུས་ཀྱི་
རྨི་ལམ་དེར་རོལ་བ་ནས་བཟུང་
། ད་བར་དུ་འཇིག་རྟེན་ལ་བྱུང་བའི་
འགྱུར་ལྡོག་དེ་ཁྱོད་ཀྱིས་རྟོགས་ཨེ་བྱུང…
རྨོངས་ཞེན་སྲ་མཁྲེགས་ཀྱི་ཡོལ་བ་ཕྱེ་སྟེ། ངོ་མཚར་བའི་འཇིག་
རྟེན་མི་ཡུལ་ལ་གཟིགས་དང་། ཁྱོད་རང་དགྲོལ་དཀའ་བའི་ཡོལ་བ་
དེས་བསྒྲིབས་པ་ནས་བཟུང་། ད་བར་དུ་འཇིག་རྟེན་ལ་བྱུང་བའི་ལོ་
རྒྱུས་རྨ་ཀླུང་རིང་མོའི་འགྱུར་ལྡོག་དེ། ལྔ་རིག་འདབ་སྟོང་དགོད་པའི་
དཔལ་ཡོན་དེ། གསར་བྱུང་ཚན་རིག་གཟི་བྱིན་འབར་བ་དེ། དཔལ་
འབྱོར་མཚོ་མོའི་རླབས་ཀྱི་ཕྲེང་བ་དེ… མདོར་ན་དེ་ཐམས་ཅད་
ཁྱོད་ཀྱིས་ཤེས་ཨེ་བྱུང་། ཀྱེ། བདག་གི་སྤུན་ཟླ་ལགས། ཁྱོད་རང་
དཔྱིད་ཀའི་རྨི་ལམ་དེ་ཙམ་ལ་རོལ་བས། ད་བར་དུ་ལུས་སོང་། ལུས་
སོང་། མགོ་འཕང་གནམ་ལ་བཏེག་སྟེ། ཀུན་རྟོག་གི་མིག་ཟུང་མི་ཡུལ་
དུ་གཏོད་དང་། འདས་མ་འོངས་ད་ལྟ་ཡི་ལོ་རྒྱུས་ཅི་འདྲར་སྣང་།།
ཏིང་འཛིན་གྱི་ལྷུན་པོའི་སྤོ་ནས། བདེན་དོན་གྱི་གཞུ་རྒྱུད་ཕྲ་མོར།
བསམ་གཞིག་གི་ཉག་ཕྲན་སྦྱོར་དང་། ཁྲག་དྲོན་གྱིས་གང་བའི་སྙིང་
ཆུང་དེ་འཕར་ལྡིང་མི་བྱེད་དམ…
༩79。



སྐོམ་སེལ་བདུད་རྩིའི་ཆུ་རྒྱུན། (༨)
གསོམ་སྡོང་།
པད་མ་རྡོ་རྗེ།
ངའི་ཕ་ཡུལ་གྱི་ལྟག་ཀ་ན་རི་བོ་ཞིག་ཡོད་པ་དེར་ལྗོན་ཤིང་སྟག་
པོར་བཀོད་ཅིང་། འདབ་ཆགས་དང་རི་དྭགས་ཀྱང་མང་པོ་གནས་
པས། དངོས་གནས་གཅེས་སུ་རུང་བའི་ས་ཆ་ཞིག་རེད། བདག་ནི་
རྒྱུན་པར་ས་དེར་ཁམས་བསང་དུ་འགྲོ་བའི་གོམས་གཤིས་ཤིག་ཆགས་
ཡོད།
དེ་ཡང་དབྱར་གྱི་དུས་སུ་དེར་སོང་བ་ན། རི་བོ་དེ་ནི་བྱ་ཁུ་བྱུག་
གིས་སྒྲོ་ཐུལ་གྱོན་པ་ལྟར་ལྗོན་ཤིང་རིགས་མི་འདྲ་བ་རྣམས་ཀྱི་ལོ་འདབ་
རབ་ཏུ་རྒྱས་ཤིང། དེ་རྣམས་ཀྱི་ཁྲོད་ན་ལྕང་མ་ནི་ལྭ་བ་སྔོན་པོས་
བརྒྱན་ཅིང་རླུང་འཇམ་པོས་སྐྱོད་དུས། ཡིད་འོང་མ་ཞིག་གར་འཁྲབ་
པ་ལྟར་མགོ་ལྕོག་ལྡེམ་ལྡེམ་དུ་གཡོ་ཞིང་ང་རྒྱལ་གྱི་ཉམས་ཀྱིས་འགྱིངས་
འདུག ལྗོན་པའི་འོག་ཏུ་མེ་ཏོག་གི་ཕྲེང་བ་རྣམ་པར་བཀྲ་བ་དེ་ལས་དྲི་
ཞིམ་པོ་སྐྱེད་ཚལ་ཡོངས་སུ་འཐུལ་ཞིང་། བུང་བའི་ཁྱུ་ཚོགས་ཀྱིས་ལྡིར་
ལྡིར་གྱི་སྒྲ་སྙན་རྣ་བའི་བཅུད་ལེན་དུ་སྒྲོགས། ཕྱེ་ལེབ་ཀྱིས་མཛེས་སྡུག་
མིག་དབང་འཕྲོག་པའི་འདབ་གཤོག་བརྐྱངས་ནས་ཕྱོགས་མཚམས་



གསོམ་སྡོང།
ཀུན་ཏུ་འཕུར་བ་དང་། ཡིད་དུ་འོང་བའི་མེ་ཏོག་ལ་ཞེན་ཆགས་ནས།
མེ་ཏོག་གི་ཟེའུ་འབྲུ་ལ་ལོངས་སྤྱོད་ཅི་དགར་བྱེད་ཅིང་གདའ། བྱ་
རྣམས་ནི་ཚ་བའི་གདུང་བ་ཆེ་བས་མ་བཟོད་པར། ལྕང་མ་དང་མཛའ་
བཤེས་སུ་གྱུར་ཏེ་གཡུ་ལོའི་གསེབ་ཏུ་འཛུལ་ནས། ཚ་བའི་གདུང་བ་
སེལ་ཐབས་བྱེད་ཀྱིན་འདུག་ལ། ལྕང་མའི་དྲིན་ལན་འཇལ་སླད་སྙན་
པའི་འགྱུར་ཁུག་ཏུ་དྲངས་པའི་སྒྲ་དབྱངས་འབྱིན། །
རི་དྭགས་རྣམས་ལ་ལ་བག་ཕེབས་སུ་རྒྱུ་ཞིང་། ལ་ལ་རྩྭ་མཐུག་
པའི་ཁུག་ཏུ་འགྲེ་ལྡོག་བྱེད་ཅིང་རྩོད་འགྲོས་བྱེད། དེའི་ཚེ་སྐྱེད་མོས་
ཚལ་དེ་དང་མི་རིང་བའི་བྲག་རི་དང་ས་སྐྱ་བོར་འདུག་པའི་མཚམས་
ཤིག་ན་གསོམ་སྡོང་ཞིག་ཡོད། དེའི་མགོ་ན་འདབ་ཆགས་མེད་ལ། རྩ་
བར་རི་དྭགས་ཀྱང་མེད་པར་གྲོགས་མེད་ཁེར་རྐྱང་དུ་ཡོད་ནའང་།
དེའི་རྩ་བ་བྲག་རི་ནས་སྐྱེས་ཤིང་། ལུས་སྦོམ་ལ་དཔངས་མཐོ་ཞིང་།
ཡལ་ག་རབ་ཏུ་རྒྱས་པ་ཚ་གདུང་གིས་མནར་བ་ལ་མི་འཛེམ་པར་བརྗིད་
ཉམས་དང་ལྡན་པའི་སྒོ་ནས་ནམ་མཁའི་དབྱིངས་སུ་བསྙེགས་འདུག
དེ་ནས་སྟོན་ཁ་སླེབས་དུས། སད་ཀྱིས་རྩྭ་སྔོན་གྱི་ལཱ་བ་བཤུས་
ཏེ་སྐྱ་བོར་གྱུར་ཅིང་། མེ་ཏོག་གི་བཞིན་རས་ཀྱང་ཉམས་པ་ན། བུང་
བའི་ཁྱུ་ཚོགས་དང་ཕྱེ་མ་ལེབ་རྣམས་ཀྱིས་ཀྱང་དེར་དགའ་གྲོགས་མི་
བྱེད་པར་གར་སོང་ཆ་མེད་དུ་གྱུར་ལ། ལྕང་མའང་ལོ་འདབ་ཐོར་ཅིང་།



སྐོམ་སེལ་བདུད་རྩིའི་ཆུ་རྒྱུན། (༨)
ང་རྒྱལ་གྱི་ཉམས་འགྱུར་ཤོར་འདུག་པས། བྱ་རྣམས་ཀྱང་དེའི་གསེབ་
ཏུ་མི་སྡོད་པར་གཞན་དུ་འཕུར་སོང་། འོན་ཀྱང་གསོམ་སྡོང་དེར་སྟོན་
ཁའི་རལ་གྲི་ཅུང་ཙམ་ཡང་མ་ཕོག་པར་ཡལ་ག་སྔར་བཞིན་དར། །
དེ་ཡང་དགུན་ཁ་སླེབས་ཚེ་སྐྱེད་མོས་ཚལ་དུ་ཁ་བས་ཁེངས་ཤིང་།
གྲང་ལྷགས་ཀྱི་དབྱུག་པས་གཞུས་པ་ན། ལྕང་མ་དངངས་ཤིང་འདར་
བ་དང་མཉམ་དུ་ཁ་དོག་སྐྱ་ལ་རིད་པ་ལྟར་གྱུར་ཅིང་། གྲང་བས་གཟིར་
ནས་མ་བཟོད་པར་མྱ་ངན་གྱི་སྨྲེ་སྔགས་བག་བག་ཏུ་འདོན་པའི་དུས་སུ།
གསོམ་སྡོང་གིས་ནི་སྔར་བཞིན་སྔོ་ལྗང་ཅན་གྱི་ཟ་འོག་བཀླུབས་ཤིང་།
བལྟས་ཚོད་ལ། ལྕང་མ་སྡར་མ་ཁྱོད་ངོ་ཚའོ་ཞེས་པའི་ཚུལ་གྱིས་ཀྲོང་
ངེར་འགྱིངས་ཏེ། ཁ་བ་དང་རླུང་ནག་འཚུབ་མ་གང་ལ་ཡང་མི་སྐྲག་
པར་ནམ་ཡང་ས་གནས་འདི་གའི་རྒྱན་དུ་གྱུར།
གསོམ་སྡོང་གི་ས་བོན་ནི་ས་གཤིན་པོ་ཡིན་མིན་གང་ལ་ཡང་མི་
ལྟ་བར་སྐྱེ་ཐུབ་ཅིང་། དེ་ལ་ཆུ་འདྲེན་མི་དགོས་པ་དང་ལུད་ཀྱང་སྐྱེལ་
མི་དགོས་པ་ལ། རང་ཉིད་ས་ལ་ཐོར་བ་ཙམ་གྱིས་གནོད་འཚེ་གང་དང་
གང་ལའང་མི་འཇིགས་པར་དཔའ་ངར་དང་ལྡན་པའི་སྒོ་ནས་ཆེར་སྐྱེ་
ལ། མི་རྣམས་ཀྱི་ངལ་རྩོལ་ལ་ཡང་བརྟེན་མི་དགོས་པར་རང་ཚུགས་
ཐུབ་ཅིང་། ཚེ་སྲོག་ཀྱང་དུས་ཡུན་རིང་པོ་ཞིག་ལ་གནས་ཐུབ།
གསོམ་སྡོང་ལ་ཕན་ནུས་ཤིན་ཏུ་མང་པོ་ཡོད། དཔེ་ཙམ་དྲངས་



གསོམ་སྡོང།
ན་འདི་ལྟ་སྟེ། དེར་དགོས་མཁོ་ཧ་ཅང་ཆེ་བའི་ཤིང་ཆ་ཡོད་ཅིང་། དེ་
ཡིས་ཅ་ལག་སྣ་ཚོགས་བཟོ་ཆོག་པས་མི་དམངས་ཀྱི་འཚོ་བའི་ལོངས་
སྤྱོད་ལ་ཕན། དེ་འཛུགས་སྐྲུན་གྱི་ཐོག་ཏུ་མཁོ་གལ་ཆེ་བས་བཟོ་ལས་
འཛུགས་སྐྲུན་ཇེ་མགྱོགས་སུ་གཏོང་བར་ཕན། དེའི་ལོ་འདབ་ལས་
སྣུམ་དྭངས་མི་ཅན་བཙིར་ཐུབ་ལ། ཁུ་བ་ལས་ཐང་ཆུ་དང་ཐང་ཆུ་
དྭངས་མ་བཟོ་ཐུབ་པས་བཟོ་ལས་ཀྱི་རྒྱུ་ཆ་གལ་ཆེན་ཞིག་ཡིན། དེའི་རྩ་
བ་དང་ཡལ་ག་ནི་བུད་ཤིང་བཟང་པོ་ཡིན། དབྱར་ཚ་གདུག་གི་དུས་ལ་
སླེབས་ཚེ་མི་རྣམས་ཀྱིས་ད་དུང་དེའི་རྩར་ངལ་གསོ་བྱེད་ཆོག་པར་མ་
ཟད། མཚན་མོ་ལམ་དུ་འགྲོ་ཚེ་དེའི་ཡལ་ག་སྦར་ན་མུན་པ་སེལ་བའི་
ལམ་སྒྲོན་གྱི་གོ་ཡང་ཆོད། མདོར་ན་གསོམ་སྡོང་ལ་མི་རྣམས་ཀྱི་ས་ནས་
ཅི་ཡང་མི་དགོས་པ་ཕར་ཞོག མི་རྣམས་ལ་ཕན་མང་པོ་ཐོགས་ཤིང་ཐ་
ན་མིའི་རིགས་ཀྱི་དོན་དུ་རང་ཉིད་ཀྱི་ལུས་སྲོག་ཀྱང་བློས་གཏོང་བ་ཡིན་
ནོ། ། །
དེའི་ཕྱིར་བདག་ནི་གསོམ་སྡོང་ལ་དགའ་ཞེན་ཆེ་བས། བདག་
གིས་སྤྱི་བོའི་གཙུག་ཏུ་བཀུར་ལ། དེའི་འགྲན་ཟླ་དང་བྲལ་བའི་སྙིང་
སྟོབས་ལ་མིག་དཔེ་བྱས་ནས་ཚེ་གང་བོར་འདི་ལྟར་བྱེད་ལོས་དགོས་
བསམས། གསོམ་སྡོང་དང་བསྡུར་ན་མི་ཁ་ཤས་ལ་དེའི་ཡོན་ཏན་གྱི་ཆ་
ཤས་ཙམ་ཡང་མི་གདའ་སྟེ། དཔེར་ན་དཀའ་ཁག་དང་འཕྲད་དུས་



སྐོམ་སེལ་བདུད་རྩིའི་ཆུ་རྒྱུན། (༨)
ཁྱད་གསོད་བྱེད་མི་ནུས་ལ། དོན་གལ་ཆེན་ཞིག་དང་འཕྲད་ཚེ་བསམ་
བློ་ཞིབ་ཏུ་མི་གཏོང་བར་མགོ་བོ་རྨོངས་ནས་མི་ གཞན་ གྱི་ རྗེས་ སུ་
འབྲངས་ཏེ། མགྲིན་པ་གཟེངས་སུ་བསྟད་ནས་ཅ་ཅོ་སྒྲོགས་པས་ན།
རང་གི་རང་བཞིན་གཞན་གྱིས་བསྒྱུར་ནས་གཡོ་སྒྱུའི་གཡང་སར་ལྟུང་བ་
དང༌། སྤྱི་དོན་ལས་སྒེར་དོན་ཆེ་བ། མི་ལ་ལ་ད་དུང་ཟང་ཟིང་གི་
སེམས་ཀྱིས་མྱོས་ཏེ་རང་གཞན་ལ་གནོད་པ་དང་། ལ་ལས་ཉིན་མཚན་
དུས་དྲུག་ཏུ་ཉེས་པ་བསགས་པར་བསམ་པ། ལ་ལ་ངེས་འབྱུང་ཆེ་ཞིང་
སེམས་སྡུག་གིས་མནར་ནས་མི་རྟག་པའི་ལམ་དུ་དོན་མེད་དུ་སོང་བ་ལ་
སོགས་པའི་སྤྱོད་པ་དེ་དག་ནི། གསོམ་སྡོང་གི་གཤིས་ལུགས་དང་
གཏན་ནས་མི་མཐུན་པ་ཡིན་ནམ་ཞེ་ན། གཏན་ནས་མི་མཐུན་པ་
ཡིན་ནོ། །
དེས་ན་ང་ཚོས་གསོམ་སྡོང་ལྟར་དུས་ནམ་ཡིན་རུང་དཀའ་ངལ་
ལ་མི་སྐྲག་ཅིང་། ཡང་དག་པའི་ལས་ལ་བརྩོན་པ། དོན་གལ་ཆེན་ཅི་
འདྲ་ལ་ཐུག་ཀྱང་བསམ་བློ་ཞིབ་ཏུ་གཏོང་བ་ལས་གཞན་གྱི་རྗེས་སུ་རང་
དགར་མི་འབྲང་བ། སྒེར་དོན་ལས་སྤྱི་དོན་གཙིགས་སུ་འཛིན་པ་
བཅས་བྱས་ན་ད་གཟོད་མི་དམངས་ལ་ཕན་ཐོགས་ཡོད་པར་ངེས་སོ། །



ཁྱི་རྒན།
་་
ཁྱི་རྒན།
སྟག་འབུམ་རྒྱལ།
གཉིད་མི་འོང་བའི་ནམ་ཐུན་མང་པོ་ཞིག་ཕར་འདས་པའི་རྗེས་
སུ། ཡ་མཚར་བའི་བོར་སྟོར་མང་པོ་ཞིག་ཡང་ནས་ཡང་དུ་བྱུང་བའི་
མཇུག་ཏུ། དཔའ་མཛངས་རྟུལ་ཕོད་ དང་ ཐབས་མཁས་ གཡོ་སྒྱུ།
རྩལ་དྲུག་གི་ལྡེམ་མྱུར་བཅས་པ་ལྷན་དུ་བསྡོངས་པ་ལ་བརྟེན་ནས། སྐྱ་
བྷེ་ཡིས་གཞི་ནས་གཡོ་ཁྲམ་ཅན་གྱི་ཁྱི་རྒན་དེ་སྐད་ཅིག་ལ་རྨེག་མེད་དུ་
བཏང་།
དོན་ངོ་མ་བཤད་ན་ཁྱི་རྒན་དེའང་གཤིན་རྗེ་ཆོས་རྒྱལ་མ་མཐོང་
ན་བསམ་མི་ཤེས་མཁན་ཞིག་རེད། སྐྱ་བྷེ་ཚང་ནི་ནག་ཞར་སྡེ་བའི་
དཀྱིལ་དབུས་སུ་ཡོད་པས་གནས་ལུགས་ལྟར་ན་ཁྱི་རྒན་དེ་འདྲ་བ་ཞིག་
ཡོང་ག་ལ་སྲིད། འོན་ཀྱང་དེ་ནི་ངོ་མ་ངན་རེངས་སུ་གྱུར་པའི་ཇག་རྐུན་
ཕུལ་དུ་བྱུང་བ་ཞིག་དང་འདྲ་བར་ནམ་ཞིག་ལ་མུན་ནག་དང་ལྷན་དུ་
འཇབ་འཇབ་ངང་ཁོ་ཚང་གི་སྦྲ་འདབས་སུ་བཏུད་བྱུང་བ་དང། རང་
ཉིད་ཀྱི་གོམས་སྲོལ་ལམ་བྱ་སྤྱོད་ཡིད་དུ་མི་འོང་བ་དེ་མགོ་བརྩམས་པ་
རེད།



སྐོམ་སེལ་བདུད་རྩིའི་ཆུ་རྒྱུན། (༨)
ལས་བཅཁགryའི《
དང་ཐོག་སྐྱ་བྷེ་ཡིས་རང་ཉིད་ཀྱི་མི་གཅིག་ལ་རན་པའི་བ་མ་ལྡུར་
འཕྲོ་ཅན་དེ་ཅི་བྱུང་མེད་པར་གར་སོང་མི་ཤེས་པར་གྱུར་པ་ཚོར།
དེར་མཐུད་ནས་གསར་དུ་བཤས་པའི་ལུག་ཤ་དེའི་རྐང་པ་ཡ་གཅིག་
མེད་པར་གྱུར། སྐྱི་ཁུག་ནང་གི་བག་ལེབ་དག་ཀྱང་ཕྱེད་ཀར་ཕབ་
འདུག ལོ་གསར་ལ་གྲ་སྒྲིག་བྱས་པའི་མར་ཞུན་དག་ཀྱང་ལྷག་མར་
()ལྷུར་འཕྲོ་ནི་ཕྱེ་ཐུག་གམ་ཐུག་པ་འཐུང་འཕྲོ་སྟེ་ཐུག་ལྷག་



ཁྱི་རྒན།
བྱས་འདུག དེ་བས་སྐྱ་བྷེས་ཀྱང་གསང་བ་ངེས་ཅན་ཞིག་འདུག་སྙམ་
སྟེ་ཁོའི་ཕ་རྒན་གྱིས་བཞག་པའི་ཤང་ལང་རྣོན་པོ་དེ་ལག་ཏུ་ཐོགས་ཤིང་
དོགས་ཟོན་དང་ཉིན་མོའང་ལྐོག་གྱུར་དུ་སྣང་བའི་སྦྲའི་ཧྲག་]འོག་ཏུ་
ཡིབས་ནས་འཇབ་འཇབ་ ཏུ་བལྟས། གློ་བུར་དུ་ཁོས་མཐོང་བྱུང་།
ཧྲག་འོག་གི་ས་བརླན་སྟེང་དུ་ཁྱི་རྒན་གཡོ་སྒྱུ་ཅན་དེའི་སྡེར་རྗེས་གསལ་
ལ་མི་གསལ་བ་ཞིག་བསྒྱུར་འདུག །
ཁྱི་རྒན་གྱིས་ཀྱང་རང་ཉིད་ཀྱི་ངན་གཟུགས་ཕྱིར་མངོན་ཟིན་པ་
ཚོར་བས་སླར་ཡང་གཡོ་སྒྱུ་ཞིག་སྤྱད་པ་འདྲ། སྐྱོ་བྷེས་མཚན་གང་བོར་
མིག་མ་བཙུམས་པར་ཤང་ལང་རྣོན་པོ་དེ་ཐོགས་ཤིང་དོ་ཆའི་ཕག་ཏུ་
ཡིབས་ནས་བསྒུགས་པའི་སྐབས་སུ་ཁོ་གཏན་ནས་མི་ཡོང་ལ། ལན་
རེར་སྐྱ་བྷེས་ཀྱང་མ་ལྕོགས་པར་ཡུད་ཙམ་ལ་གཉིད་ཐུན་རེ་བྱས་མ་ཐག
ཁྱི་རྒན་འཛུལ་འོངས་ཏེ་ཁྱིམ་ཕུག་གི་ལྡུར་འཕྲོ་དེ་འཐུང་འགྲོ། སྐྱ་བྷེས་
ཀྱང་དེ་ལྟར་བྱས་ན་ཕན་ཐོགས་མེད་པ་རྟོགས་ནས། འཕྱི་ཁུང་སྒོ་ཁ་
དག་ཉུལ་ནས་རྒྱ་མིས་འཕངས་པའི་ཝ་གསོད་བྱེད་ཀྱི་དུག་རྫས་བརྐུས་
འོངས་ཏེ། ཤ་ རྡོག་ ཅིག་ གི་ གསེབ་ ཏུ་ བཏུམས་ ནས་མཐོང་ སར་
འཕངས་ཏེ་བཞག
]]ཧྲིག་ནི་བར་སྟོང་གི་དོན་ཏེ། འདིར་སྦྲའི་སྒོ་ཡོལ་གྱི་བར་སྲུབས་ལ་གོ་དགོས།།



སྐོམ་སེལ་བདུད་རྩིའི་ཆུ་རྒྱུན། (༨)
ཡ་མཚར་བ་ལ། ཁྱི་རྒན་འདི་དེ་འདྲའི་དམུན་པོ་1) གཏི་ཐུག་
ཅིག་རྩ་བ་ནས་མ་རེད། ཁོས་ཀྱང་དུག་རྫས་སྟེང་གི་ཤ་རྡོག་ཁུ་ཚུར་
འདྲ་བ་དེ་ལས་རང་ཉིད་ཀྱི་གཅེས་སྲོག་གལ་ཆེ་བ་རྟོགས་ཀྱིན་འདུག་
པས་ཁྱུར་མིད་གཏན་ནས་མི་བྱེད། དེ་བས་ཀྱང་ཧ་ལས་སུ་འཇུག་པ་ནི་
ཐེངས་འགར་འཕངས་པའི་ཤ་རྡོག་དག་མཐོང་ཡུལ་དུ་མེད་པར་གྱུར་
འགྲོ་མོད། ཝ་དུག་དེ་ད་དུང་ཡང་བེམ་པོ་བཞིན་སྔར་མལ་དུ་ལུས་
(]དམུན་པོ་ནི་རིག་པ་གསལ་པོ་མིན་པའི་དོན།



འདུག
སྐྱ་བྷེ་དེ་འཕྲལ་ཁྲོས་དྲགས་ཏེ་དུག་རྫས་དེ་དག་ཐལ་སྤུངས་ཀྱི་
གམ་དུ་གཡུགས་ཤིང་། གཞན་ནས་ལྕགས་རྙི་ཞིག་གཡར་འོངས་ཏེ་སྒོ་
ཁེས་[སུ་དོང་བུ་ཞིག་བརྐོས་པའི་ནང་དུ་བཙུགས་རྗེས་སྟེང་དུ་རྩི་ཏོག་
བཏབ་ཅིང་ས་རྡུལ་གྱིས་གཡོགས་ནས་མི་མངོན་པར་བྱས། འོན་ཀྱང་
དེའང་ཕམ་སོང། ཁྱི་རྒན་ངན་པ་དེའི་ཚོར་ཤེས་ཧ་ཅང་རྣོ། ཕལ་ཆེར་
དེ་ལ་འདི་འདྲའི་ཉེན་བཤོལ་བའི་ལྷན་སྐྱེས་ཀྱི་ནུས་པ་ཞིག་ཡོད་པ་འདྲ།
སྐྱ་བྷེས་ཐབས་བརྒྱ་ཇུས་སྟོང་གིས་བསྟུད་མར་ཐབས་ཤེས་འགའ་བཀོལ་
བ་ཡང་ཚང་མ་འབྲས་མེད་དུ་གྱུར།
སྐྱ་བྷེ་ཐབས་ཟད་ཅིང་རེ་ཐག་ཆད་དེ་གཉིད་སྟུག་པོ་ཡུར་བའི་
ནམ་གུང་ཞིག་ལ་གློ་བུར་བའི་ཁྱིའི་ཟུག་རྔུ་ཞིག་གིས་ཁོ་རང་གཉིད་ལས་
དཀྲོགས་པས་མྱུར་མོར་ ཤང་ལང་རྣོན་པོ་དེ་ཐོགས་ ཤིང་ ཕྱི་རོལ་ཏུ་
རྒྱུགས། ཕྱི་རོལ་གྱི་གཡག་རྒན་རྭ་རིང་བ་ཞིག་གི་གམ་དུ་ནག་ཡོར་ཡོར་
གྱི་དངོས་པོ་ཞིག་འགྱེལ་འདུག ཉེ་སར་བཏུད་དེ་ཞིབ་ལྟ་བྱེད་དུས། །
མ་གཞི་ཁྱི་རྒན་མ་རུངས་པ་དེ་གཡག་རྒན་དེའི་རྭ་ཅོས་བཏུལ་ཚར་
འདུག སྐྱ་བྷེས་ཧ་ཅང་ལྕི་བའི་དབུགས་རིང་ཞིག་ཕྱུང་སྟེ་གཞི་ནས་
1)སྒོ་ཁེས་ནི་ཡུལ་སྐད་དེ་སྒོ་འཁྲིས་སམ་སྒོ་འགྲམ།
39



སྐོམ་སེལ་བདུད་རྩིའི་ཆུ་རྒྱུན། (༨)
ཉིན་འདི་དག་རིང་གི་ཀླད་ཤུགས་དང་ལུས་ཤུགས་ཀྱི་ངལ་བ་ཡོད་ཚད་
མཇུག་རྫོགས་པར་བརྩིས་པ་རེད། ངོ་མ། ཐེངས་འདིའི་རྒྱལ་ཁ་ནི་ཁོ་
ལ་མཚོན་ན་ཆེས་བདེ་འོས་པ་ཞིག་དང་ཆེས་སྤྲོ་འོས་པ་ཞིག་རེད།
སྐྱ་བྷེས་སླར་ཡང་རང་ཉིད་ཀྱི་ཤང་ལང་རྣོན་པོའི་འོག་ཏུ་ཡོད་
པའི་ཁྱི་རྒན་ཤི་རོ་དེ་ལ་བལྟས་ནས་ཁོང་དགོད་ཅིག་བྱས་ཤིང་“ ལས་རྒྱུ་
འབྲས་ཟེར་བ་ འདི་ མིན་ནམ་” ཞེས་ ཆིག་ ལབ་ ཅིག་ བརྒྱབ་རྗེས།
སྙོབ་ཐེངས་གཅིག་ལ་ཁྱི་རྒན་གྱི་རྔ་མ་ནས་བཟུང་ཞིང་གདུག་རྩུབ་
ཀྱིས་དྲུད་དེ་རྩྭ་མཛོད་ར་བའི་ནང་དུ་གཡུགས། རྩྭ་མཛོད་ར་བའི་ནང་
དུ་ཉིན་མོ་ཕྱུགས་ཟོག་ཧ་ཅང་མང་པོ་ཡོད་ཀྱང་མཚན་མོ་ལྷགས་རླུང་ལ་
འཇིགས་ནས་རང་རང་གི་ཡུལ་དུ་དེད་འགྲོ་བས། ད་ལྟ་ཁྱི་རྒན་གྱི་རོ་
དང་སྐྱ་བྷེ་ནི་ཆེ་ཆུང་ཅན་གྱི་ནག་ཐིག་གཉིས་ཏེ། སུས་ཀྱང་ཚོར་རྟོགས་
མ་བྱུང་། འོན་ཀྱང་ཉིན་གཅིག་མ་འགོར་བར་ཁྱི་རྒན་གྱི་བེམ་པོའི་སྐོར་
གྱི་གསར་འགྱུར་དེ་ལྷགས་ངར་དང་བསྡོངས་ནས་རྩྭ་མཛོད་ར་བའི་ནང་
དུ་ཁེངས་སོང་ལ། དེ་མ་ཐག་མི་རྣམས་ཀྱིས་ཀྱང་སྐད་ཅིག་ལ་ཚོར་
རྟོགས་བྱུང་སོང་།
དེ་ཡང་དོན་ངན་དེ་ཐོག་མར་ཚོར་མཁན་ནམ་ཁྱི་རྒན་གྱི་རོ་དེའི་
སྙོབ་ནི་ལག་པ་བསྲིངས་ནས་དངོས་རྫས་ལེན་པའི་དོན།



ཁྱི་རྒན།
འབྱུང་ཁུངས་རྩད་གཅོད་བྱེད་མཁན་ནི་སྡེ་བའི་ཧྲུའུ་ཅི་རེད། སྔ་དྲོ་སྡེ་
བའི་རྒད་པོ་དག་སྡེ་དཔོན་ཚང་ལ་ཚོགས་འདུར་འཚོགས་ནས་ཡོད་
དུས། ཧྲུའུ་ཅི་གཅིག་པུ་གཞོགས་ཤིག་ཏུ་སྨྲ་བ་མེད་པར་ཙོག་ནས་ཡོད་
ཅིང་། མིག་ཅེ་རེར་རྒད་པོ་རེ་རེའི་གདོང་གི་རྣམ་འགྱུར་ལ་ལྟ་ཙམ་ངང་
སྔོན་ལྟར་སྡོད། ཚོགས་འདུ་གྲོལ་ལ་ཉེ་དུས་ཧྲུའུ་ཅིས་ལྐོག་ཏུ་སྡེ་བའི་
རྒད་པོ་རེ་ཁྲིད་དེ་སྒོར་བུད་ཅིང་། ཕྱི་རོལ་གྱི་ཅུང་མི་རིང་བའི་སར་ཙོག་
ནས་གནས་ཚུལ་མང་པོ་ཞིག་ལབ་མཐར་ཁོ་རང་གཅིག་པུ་དེ་གར་སྡོད་
པ་དང་། རྒད་པོ་དེ་ཕྱིར་ཐོན་རྗེས་རྒད་པོ་གཞན་ཞིག་ལ་ཤབ་ཤུབ་ཅིག་
བཤད་མཐར། རྒད་པོ་དེའང་ཡར་ལངས་ཏེ་སྐུ་བྷེ་ལ་ལྟ་ཙམ་ངང་སྒོར་
བུད་ཅིང་། ཕ་རོལ་གྱི་ཧྲུའུ་ཅིའི་གམ་དུ་བུད་འགྲོ། བསྟུད་མར་རྒད་པོ་
འགའ་དེ་ལྟར་ཧྲུའུ་ཅི་ལ་ཐུག་འཕྲད་ཅིག་བྱས་རྗེས་ཕྱིར་ཡོང་སྟེ་སྐྱ་བྷེ་ལ་
ལྟ་ཙམ་ངང་སྔར་མལ་དུ་ཀྲོང་ཀྲོང་ངེར་བསྡད་བྱུང་། མཇུག་མཐར་སྐྱ་
བྷེ་གཅིག་པུ་ལྷག་བྱུང་། འོན་ཀྱང་སྐྱ་བྷེ་བོས་མ་བྱུང་
།
ཅུང་ཙམ་ནས་ཧྲུའུ་ཅིའང་དལ་དལ་ངང་ཕྱིར་ཁྱིམ་དུ་འོངས་ཏེ།
སྔར་མལ་དུ་ཙོག་ཅིང་སྐྱ་བྷེ་ལ་ལྟ་བཞིན་འཛུམ་ཞིག་ཕྱུང་ནས་འདུག
སྐྱ་བྷེ་སྔོན་ནས་དོགས་དོགས་ངང་ཡོད་པའི་ཁར་ཧྲུའུ་ ཅི་ ཕྱིར་ཡོང་
བཞིན་པ་མཐོང་སྐབས་སུ། གློ་བུར་དུ་འཚབ་འཚུབ་པོར་གྱུར། ཕལ་
ཆེར་རང་ཉིད་དང་འབྲེལ་བ་ཡོད་པའི་དོན་དག་ཅིག་ཡིན་པ་འདྲ་སྙམ་



སྐོམ་སེལ་བདུད་རྩིའི་ཆུ་རྒྱུན།
(༨)
མ་ཐག ཁོ་རང་གི་སེམས་ལ་དེ་འཕྲལ་ཁྱི་རྒན་དེ་ཝ་ལེར་ཤར། ཧྲུའུ་ཅི་
ཁྱིམ་དུ་འཛུལ་འོང་བའི་སྐབས་དེར་སྐུ་བྷེ་ཡི་སྙིང་ལྐོག་ལྐོག་ཏུ་ལྡིང་མགོ་
བརྩམས་བྱུང་། མགོ་བོ་དུད་དེ་སྡོད་མི་ཚུགས་པ་ལྟར་གྱུར་པ་དང་།
སེམས་ནས་ལན་ཅི་ཞིག་བཏབ་ན་བཟང་བར་སེམས་ཁྲལ་བྱས། ཡིན་
ན་ཡང་ཡ་མཚར་བ་ལ་འཛུམ་དམུལ་དེ་ལས་གཞན། ཧྲུའུ་ཅིས་ཁོ་ལ་ཅི་
ཡང་བཤད་མ་བྱུང་ལ་ཚོགས་འདུ་གྲོལ་མ་ཐག་ཧྲུའུ་ཅི་སྔོན་ལ་བུད་སོང་།
V7
ཉིན་གང་བོར་ནག་ཞར་སྡེ་བའི་མི་རྣམས་ཀྱི་གླེང་གཞི་ནི་ཁྱི་
རྒན་དེ་རེད། ཡུལ་ནས་སྡོད་པ་དང་ལུག་རྫིར་འགྲོ་བ་དང་རི་ཁར་ཉུལ་
བ་གང་ཡིན་རུང་ནང་དོན་དེ་གཅིག་པུ་གླེང་། ཐ་ན་ཉིན་དེར་ཨ་ཁུ་
ཆ 92a



ཁྱི་རྒན།
བསམ་འཕེལ་ཚང་གི་མནའ་མ་གསར་པ་དེ་མི་གཉིས་ཀྱིས་བསྐྱར་དུ་
བསྐྱལ་འོང་དུས་ཀྱང་། ཁོས་འགྲུལ་པ་གཉིས་ཀར་ཐོག་མར་བཤད་
པའི་སྐད་ཆའང་འདི་ལྟར། “ ཨ་ཙི ཁྱོད་གཉིས་ཀྱིས་མ་ཤེས་པ་རེད།
ང་ཚོའི་ཧྲུའུ་ཅི་ཚང་གི་ཁྱི་རྒན་མི་ཞིག་གིས་བསད་དེ་རྩྭ་མཛོད་ར་བའི་སྒོ་
ཁར་འཕངས་པ་རེད།” ད་དུང་བྱིས་པ་འགའ་རེས་སྐད་ཆ་དེ་ཐོས་
འཕྲལ་མྱུར་མོར་ཕྱིར་རང་ཡུལ་ལ་རྒྱུགས་ཏེ་དོན་དེ་ཁྱབ་བསྒྲགས་བྱས།
ཉིན་འདི་ནི་སྐྱ་བྷེ་ལ་མཚོན་ན་འཇིགས་རུང་གི་དུས་སྟོན་ཞིག་རེད་དེ།
ཕལ་ཆེར་ དུག་རླངས་ཀྱི་མཁའ་དབུགས་ ཁྲོད་ དུ་འཚོ་བ་ཇི་བཞིན་
དབུགས་ཀྱི་འབྱིན་རྔུབ་ཀྱང་བྱེད་དཀའ། ཁོས་ཁྱི་རྒན་འཕེན་ས་དེ་
བརྗེ་སྤོར་བྱེད་རྒྱུར་སེམས་ཐག་བཅད། །
དེ་ལྟར་འཁྱོལ་དཀའ་བའི་ཉིན་གཅིག་ཕར་འདས་སོང་། སྐྱ་བྷེ་
ཕྱི་རོལ་ཏུ་སྦས་ཏེ་མིག་ཅེ་རེར་ཁྱིམ་ཚང་རེ་རེའི་ཐབ་ཀྱི་མེ་ལྕེ་གཟིམས་
པར་བསྒུགས་ནས་བསྡད། མཇུག་མཐར་ཁོས་སྒྱེ་མོ་ཞིག་ཁྱེར་ཏེ་ཁྱི་
རྒན་གནས་སྤོར་བྱེད་དུ་སོང་། གང་ཞིག་ལ་འཕེན་པར་ཁོ་རང་གིས་
ཉིན་མོའི་དུས་ནས་བསམ་བློ་བཏང་ཟིན་པ་སྟེ་སློབ་གྲྭའི་ར་སྐོར་གྱི་ལྟག་
རྒྱབ་ཏུ་ས་དོང་ཆེན་པོ་འགའ་ཡོད་པ་དེའི་གཅིག་གི་ནང་དུ་འཕངས་ཏེ།
ཕར་འགྲོ་ཚུར་འོང་བྱེད་ པའི་མི་སུས་ཀྱང་མི་མཐོང་བར་བྱས་པས།
ཁོའི་སེམས་ཀྱང་དང་ཐོག་གཡག་རྒན་གྱིས་ཁྱི་རྒན་བསད་པའི་སྐབས་



སྐོམ་སེལ་བདུད་རྩིའི་ཆུ་རྒྱུན། (༨)
དང་འདྲ་བར་ཇེ་བདེར་གྱུར་ཅིང་། ཧ་ཅང་ལྕི་བའི་ཤུགས་རིང་ཞིག་
ཕྱུངས་པར་བལྟས་ན་ཧ་ཅང་ལྕི་བའི་ཁུར་པོ་ཞིག་དོར་བ་དང་གཉིས་སུ་
མེད་པ་འདྲ། ཁོས་སླར་ཡང་ཁོང་དགོད་ཅིག་བྱས། ཕྱིར་ཡུལ་དུ་ཐོན་
དུས་ཡིད་སེམས་ཧ་ཅང་སྐྱིད་སྣང་གིས་ཁེངས་པ་དང་། དེ་འཕྲལ་རྨི་
ལམ་གྱི་ཞིང་ཁམས་སུ་འཁྱམས་སོང།
སྐབས་འདིར་ཞོགས་པའི་ཉི་གཞོན་ཤར་རིའི་རྩེ་མོར་འཕགས་
ཤིང་སློབ་གྲྭ་ལས་ཐར་པའི་བྱིས་པ་དག་གིས་ཕྱོགས་ཕྱོགས་སུ་ནོར་
གནག་འགའ་རེ་དེད་དེ་རི་ཁར་འགྲོ། སྐྱ་བྷེས་ནོར་ཁྱུ་ལུང་པར་བརྒྱབ་
ཅིང་ཕྱི་ས་)དོར་རྗེས་རང་ཡུལ་དུ་ལོག་པའི་ལམ་བར་དུ། སློབ་གྲྭའི་
དགེ་སློབ་ཡོངས་རྫོགས་ར་སྐོར་གྱི་ཕྱིར་བུད་དེ་འུར་ཟིང་ཟིང་བྱེད་ཀྱིན་
འདུག་ལ། སློབ་མ་མ་རབས་འགའ་རེ་ད་དུང་ར་སྐོར་གྱི་གྱང་ཁར་
ལངས་ཏེ་ཀུ་ཅོ་སྦྲགས་མའི་གད་མོ་དགོད་ཀྱིན་འདུག ངོ་མ་སློབ་གྲྭའི་
ནང་དུ་ཁྱིམ་ཚང་རེ་རེའི་དམོད་མོ་བྱེད་སྟངས་མང་པོ་འདུས་ཡོད་པས།
སློབ་མ་ཚོས་དམོད་མོ་བྱེད་པ་མི་སུ་ཞིག་གིས་ཐོས་ཀྱང་ངོ་མ་རྣར་གཟན་
ཞིང་སྙིང་འཕར་བ་ཞིག་རེད། སྐྱ་བྷེས་ཁོ་ཚོའི་བཟོ་ལྟར་ལྟ་ཙམ་ངང་
དམོད་མོ་བྱེད་ཡུལ་རང་ཉིད་ཡིན་པ་གསལ་པོར་རྟོགས་ནས་མགོ་བོ་
Dཕྱི་ས་ནི་སྐྱག་པའི་དོན།



ཁྱི་རྒན།
དུད་དེ་སོང་ཞིང་། ཁོ་ཚོའི་འགྲམ་རོལ་ཏུ་ཐོན།
“ འདི་ནི་སློབ་གྲྭའི་མཁའ་དབུགས་ཇེ་བཙོག་ཏུ་བཏང་བ་མིན་
ནམ།” སྐབས་དེར་གསར་དུ་འོངས་པའི་རྒྱ་རིགས་སློབ་གཙོ་དེ་དགེ་
སློབ་རྣམས་ཀྱི་མདུན་དུ་ཁྲོ་ཟིལ་ངང་ཕར་འགྲོ་ཚུར་འགྲོ་བར་མེད་བྱེད་
བཞིན་དུ་“ ང་ཚོའི་སློབ་གྲྭ… མིན། སྤྱིར་སློབ་གྲྭ་ནི་ལེགས་པ་
དང་གཙང་བ་དང་མཛེས་པ། མི་རབས་རྗེས་མ་གསོ་སྐྱོང་བྱེད་ས་རེད།
ད་ནི་འདི་ལྟར་བྱས་ན། དོན་འདི་ངེས་པར་ཡར་གཏུག་དགོས། ཞང་
སྲིད་གཞུང་ལ་ཐག་གཅོད་བྱེད་དུ་འཇུག དེས་མི་ཆོག་ན་རྫོང་སྲིད་
གཞུང… ” སློབ་གཙོ་ངོ་མ་ཁྲོས་འདུག སྐབས་དེར་སྡེ་བའི་ནང་
གི་མི་འགའ་རེའང་རིམ་བཞིན་སློབ་གཙོ་དང་དགེ་སློབ་དག་གི་གམ་དུ་
རུབ་བྱུང་། སྐྱ་བྷེས་སློབ་གཙོས་བཤད་པའི་སྐད་ཆ་དག་ལ་ཉན་མ་ཐག་
ཧང་སངས་པར་གྱུར།
“ ཨ་ཙི། རང་ཉིད་ཀྱིས་ཅི་ཞིག་བྱེད་ཀྱིན་འདུག འདི་འདྲའི་
ཚབས་ཆེན་གྱི་ཉེས་པ་ཞིག་བསགས་པ་ཡིན་ནམ། ཁོ་ཚོའི་བཟོ་ལྟར་
བལྟས་ན་གོང་རིམ་ལ་ གཏུག་བཤེར་ཞིག་བྱས་ཚེ་མགོ་བོ་མི་གཅོད་
ནའང་རྐང་པ་གཅོད་ངེས་ཡིན་ཚོད་འདུག ཨ་ཁ་ཁ། ” ཁོས་མུ་
(1)ཁྲོ་ཟིལ་ནི་ཁྲོ་བའི་ཉམས།



སྐོམ་སེལ་བདུད་རྩིའི་ཆུ་རྒྱུན། (༨)
མཐུད་དུ་ཉན་མི་ཕོད་ལ་མི་གཞན་གྱི་གམ་དུའང་མི་བཏུད་པར་རྒྱང་
བཀྱེད་དེ་ཤར་རེར་ཡུལ་ལ་ལོག ཡུལ་ནས་ཀྱང་སྡོད་མི་ཚུགས་ལ།
ལན་རེར་མི་རེ་ཕར་ཕྱོགས་ནས་ཐད་ཀར་ཁོང་ཚང་བསྙེགས་ནས་འོང་
བ་མཐོང་ཚེ། དེ་འཕྲལ་ཁོའི་སྙིང་ལྡིག་གེར་འཕར་འོང་། སེམས་ལ།
“ ད་ཚར་སོང་། སུ་ཞིག་གིས་ཤེས་སོང་བ་ཡིན་རྒྱུ་རེད། ད་ཅི་བྱ་
སྙམ་བཞིན་སྡོད་མི་ཚུགས་པར་གྱུར། མི་དེ་ཁོང་ཚང་གི་གཡས་གཡོན་
ནས་ཕར་ཡོལ་ཏེ། རྒྱང་རིང་བའི་སར་སོང་བ་མཐོང་འཕྲལ་སླར་ཡང་
བཙན་ཚུགས་ཀྱིས་རང་སེམས་མར་ལ་ཕབ་ཐབས་བྱེད། འོན་ཀྱང་
“ འདིའི་རྗེས་སུ་མི་ཅི་འདྲ་ཞིག་ཡོང་ངམ་” སྙམ་དུས་ངོ་མ་ཁོའི་སྙིང་ལ་
སེན་འབྲད་བྱེད་པ་དང་འདྲ་བར་ཚ་བེར་བེར་དུ་གྱུར་འགྲོ། ཅིས་ཀྱང་
ཐབས་བཀོད་གཞན་ཞིག་མ་འཐེན་ན་མི་འོས། དེ་བས་ཁོས་སླར་ཡང་
ཁྱི་རྒན་གྱི་རོ་དེ་ཐེངས་གསུམ་པར་བརྗེ་སྤོར་བྱེད་རྒྱུར་སེམས་ཐག་
བཅད། །
ད་ཐེངས་ཁོས་ས་ཁུལ་ལེགས་པོ་ཞིག་རྙེད་བྱུང་། སྡེ་བའི་ཡར་
སྟོད་ཀྱི་ལུང་ཕུ་ན་གོག་པ་ཞིག་ཡོད་པ་དེའི་ནང་དུ་དོན་མེད་ཀྱི་མི་བཤད་
ཅི་དགོས། ཐ་ན་ཕྱུགས་རྫི་དག་ཀྱང་འགྲོ་མཁན་ཧ་ཅང་ཉུང་བས། དེ་
ལས་ལྷག་པ་ཅི་ཡོད། དེའི་ དགོང་མོར་མི་ ཐམས་ཅད་ གཉིད་ ཀྱིས་
བསླུས་པའི་གོ་སྐབས་དང་བསྟུན་ནས་སྐྱ་བྷེས་ཡང་བསྐྱར་སྒྱུ་མ་མཁན་



གྱི་ཆོ་འཕྲུལ་ལྟར་བྱ་བ་དེ་ཚུལ་བཞིན་ལེགས་འགྲུབ་བྱས། བླ་མས་
མཁྱེན། གང་ལྟར་ཡང་དགོང་མོ་དེ་ནི་མདང་ནུབ་དག་དང་བསྡུར་རྒྱུ་
ག་ལ་ཡོད། ད་ནི་ཁོའི་སེམས་ཀྱང་བདེ་ལ་བབས་སོང་།
ཕྱི་ཉིན་སྔ་དྲོར་གྲག་འགུལ་ཅི་ཡང་མི་འདུག ཕྱི་དྲོའི་དུས་ཚོད་
ཀྱང་བདེ་འཇགས་ངང་ཕར་ལ་ཡོལ་སོང། ཉིན་གསུམ་པའི་ནངས་མོ་
ཡང་ཚང་མ་བག་ཕེབས་ངང་འདུག ཕལ་ཆེར་ཉིན་གུང་ཡོལ་ལ་ཉེ་དུས།
གློ་བུར་དུ་འུར་ཆིལ་ལེར་གྱུར། ནག་ཞར་སྡེ་བ་ཡོངས་རྫོགས་ཟིང་ཟིང་
ལོང་ལོང་གི་རྣམ་པ་ཅན་དུ་གྱུར། ཚང་མས་ཀྱང་ཧ་ཅང་འཇིགས་སུ་
རུང་ལ་སྔོན་ཆད་ཐོས་མ་མྱོང་བའི་སྐད་ཆ་ཧང་སངས་པ་ཞིག་བཤད་
ཀྱིན་འདུག སྐྱ་བྷེས་དེ་དག་ཐོས་འཕྲལ་གློ་བུར་དུ་མགོ་ནང་ཡོངས་
རྫོགས་ནག་ཐོམ་མེར་གྱུར་སོང། དེ་ནི་ཁོ་རང་གི་རྣར་ཡང་མི་འགྲོ།
དངོས་གནས་དེ་འདྲ་ཞིག་ཡིན་ནམ། སྐྱ་བྷེ་ཉིན་གང་བོར་ཁྱིམ་དུ་
འཛུལ་ནས་སྡོད་པ་ལས་སྒོར་འབུད་མ་ནུས། ཁོ་རང་ཁྱིམ་ཕུགས་སུ་
འཛུལ་ཏེ་ཕྱི་རོལ་གྱི་གྲག་འགུལ་ཁོ་ནར་ཉིན་བཞིན་དོགས་དོགས་ངང་
ཡོད་པའི་སྐབས་སུ། གློ་བུར་དུ་ཁྱིམ་མཚེས་ཀྱི་ཡུགས་ས་མ་ལྕགས་སྐྱིད་
ཁོ་ཚང་ལ་ཐོན་བྱུང་། མོ་སྒོ་འདབས་སུ་ཙོག་ཅིང་རྒྱུན་ལྡན་མིན་པའི་
འཛུམ་དང་དོགས་སྣང་ཞིག་ལྷན་དུ་སྦྲགས་ཏེ་སྐྱ་བྷེར་ལྟ་བཞིན་“ ཨེ་གོ
ཨ་ལགས་ཀྱི་ཨ་མ་དུར་སྦས་བྱས་ཡོད་པའི་གམ་དུ་ཁྱི་རོ་ཞིག་འཕངས་
97



སྐོམ་སེལ་བདུད་རྩིའི་ཆུ་རྒྱུན། (༨)
འདུག་ཟེར། དེ་འདྲ་ཞིག་ཨེ་སྲིད་དམ། ཨ་ལགས་ཀྱིས་མི་དེ་ལ་དམོད་
མོ་བྱས་ཟིན་ཟེར། ཨ་ཙི་ཨ་ཙི སུ་ཞིག་གིས་དེ་ལྟར་བརྙས་བཅོས་
བྱས་པ་ཡིན་ནམ། ཁྱོད་ཀྱིས་ཨེ་གོ།” །
“མིན། ང་མིན… ” སྐྱ་བྷེས་མིག་གིས་གང་ལ་ལྟ་དགོས་
པའང་མི་ཤེས་པར་གྱུར་ཅིང་ཁ་ནས་དེ་ལྟར་ཤོར།
“ ག་ལ་ཡིན། ག་ལ་ཡིན། ཁྱོད་ཀྱིས་དེ་འདྲ་བྱེད་སྲིད་དམ།
འདི་ནི་སུ་ཞིག་ཡིན་ནམ། ”
“ངས་མིཤེས.." །
སྐྱ་བྷེ་དེ་འཕྲལ་རྟབ་རྟབ་པོར་གྱུར་ཅིང་མྱུར་མོར་ལག་ལ་གང་
ཡོང་གི་ལས་ཀ་ཞིག་ལས་ཁུལ་བྱས། ཡུགས་ས་མ་ལྕགས་སྐྱིད་ཀྱང་སྐད་
འཛེར་བོས་དགོད་ཙམ་བྱས་ཤིང་དེ་འཕྲལ་གཡས་ལྟ་གཡོན་ལྟ་འགའ་
བྱས་ནས་ཕྱིར་བུད་སོང་། སྐྱ་བྷེས་ལག་ནང་གི་དེ་ཕར་གཡུགས་ཤིང་
ཡུན་རིང་པོ་ཞིག་ལ་དབུགས་ཀྱང་ལེན་མི་ནུས་པ་ལྟར་དུ་སྣང་། འདི་ནི་
ངོ་མ་སུ་ཞིག་གིས་བཀོད་སྒྲིག་བྱས་པ་དང་ཨ་ན་མ་ན་རེད། འདི་ནི་
ལྟས་ངན་ཞིག་མིན་ནམ། ཉིན་གང་བོར་སྐྱ་བྷེའི་མིད་དུ་ཟས་ཏིལ་འབྲུ་
ཙམ་ཡང་མི་འགྲོ། ཕལ་ཆེར་ཡ་ང་བའི་མཇུག་འབྲས་ཤིག་ལ་རེ་སྒུག་
{Jཨ་ན་མ་ན་ནི་ཡུལ་སྐད་དེ་ཇི་མ་ཇི་བཞིན་གྱི་དོན།
985



ཁྱི་རྒན།
བྱེད་པ་ཇི་བཞིན་ཁྱིམ་ཕུགས་སུ་ཞུམ་ནས་སྡོད། ངོ་མ་ཨ་ལགས་ཀྱིས་
དམོད་མོ་བྱས་ཚེ་ཚེ་ཕྱི་མར་མི་འཕེན་ན་ཡང་ཚེ་འདིར་ངག་མི་འཕྲོད་པ་
ཞིག་ཏུ་མི་འགྱུར་བའི་ངེས་པ་མེད། དེ་འཕྲལ་ཁོས་སེམས་གཏིང་ནས་
ཨ་ལགས་ལ་གསོལ་བ་འདེབས་ཀྱིན་ཁྱི་རྒན་གྱི་རོ་དེ་ཡང་བསྐྱར་གནས་
སྤོར་བྱེད་དགོས་སྙམ། ད་ནི་གང་ཞིག་ལ་སྤོར། གང་ལྟར་ཡང་མིས་མི་
མཐོང་སར་འཕངས་པས་མི་ཕན། གང་ཞིག་ལ་སྤར་ནི་བཟང་བའང་
མི་རྟོགས། གནས་དེར་ཡུན་རིང་པོར་བཞག་ན་ནི་ལེགས་པོ་མི་འོང་།
སྐྱ་བྷེས་སླར་ཡང་ཨ་ལགས་ལ་ཞེ་ཐག་པ་ནས་འགྱོད་བཤགས་བྱས་ལ།
མུ་མཐུད་དུ་སྡོད་མ་ཚུགས་པར་མུན་རུབ་པར་བསྒུགས།
མུན་རུབ་མ་ཐག་ལུང་པ་དེའི་ནང་དུ་སོང་སྟེ་ཁྱི་རྒན་གྱི་རོ་དེ་
ཕྱིར་བཏོན་ཅིང་འཚབ་འཚུབ་ངང་དྲུད་དེ་རང་ཡུལ་དུ་ལོག ལམ་བར་
དུ་ཁོའི་སྙིང་ནི་ངོ་མ་ལུ་གུ་རྩེ་རྩེ་བྱེད་ཀྱང་ཡུལ་དུ་འཐོན་ཐབས་བྱས།
ཡུལ་དུ་ཐོན་ནས་ཀྱང་འཕེན་ས་ཞིག་མ་རྙེད། ནམ་ཕྱེད་བར་དུ་ཁོ་རང་
གིས་བསམ་བློ་བཏང་། མཇུག་མཐར་ཁོང་ཚང་གི་ཐལ་སྤུངས་དེ་དྲན་
བྱུང་། ད་ནི་ཁྱི་རྒན་གྱི་རོ་དེ་ཐལ་ཕུང་གི་ཞབས་སུ་ གནོན་པ་ལས་
ཐབས་མི་འདུག་སྙམ། འོན་ཀྱང་ནམ་ཞིག་ལ་མི་རྣམས་ཀྱིས་ཐལ་ཕུང་
བསློགས་ཏེ་ཁྱི་རྒན་གྱི་རོ་དེ་མཐོང་ཚེ་ཅི་མི་ཟེར། སེམས་ཆུང་མ་བྱས་
ན་དེ་སྔོན་གྱི་ནོར་འཁྲུལ་དེ་དག་ལས་ལྷག་པའི་འཇིགས་སྐྲག་ཅིག་གིས་
༩99a



སྐོམ་སེལ་བདུད་རྩིའི་ཆུ་རྒྱུན། (༨)
བསྒུགས་ཡོད་ཀྱང་སྲིད། ད་ནི་ཅི་བྱ། ཁོ་རང་ལ་ཐབས་བཀོད་ཅི་ཡང་
མ་བྱུང་བས་ཁྱི་རྒན་གྱི་རོ་དེ་ཁོ་ཚང་གི་རིལ་མ་སྤུངས་པའི་འགྲམ་དུ་
གཡུགས་ནས་འཇོག་དགོས་བྱུང་།
ཡ་མཚར་བ་ལ་ཕྱི་ཉིན་ནས་བཟུང་སྡེ་བའི་ནང་དུ་གྲག་འགུལ་ཅི་
ཡང་མེད་པར་གྱུར། འདི་ནི་ངོ་མ་སྐྱ་བྷེ་ལ་མཚོན་ན་བསམ་ཡུལ་ལས་
འདས་པ་ཞིག་རེད། ཁྱི་རྒན་གྱི་རོ་དེར་སུས་ཀྱང་མཉམ་འཇོག་མ་བྱས་
པ་ཡིན་ནམ། ངོ་མ་ཡ་མཚར་བོ་འདུག དེ་ནས་བཟུང་སྐྱ་བྷེའི་སེམས་
ཁམས་ཀྱང་རིམ་བཞིན་རྒྱུན་ལྡན་དུ་གྱུར་ནས་ནམ་རྒྱུན་ཕྱི་རོལ་ཏུ་སོང་
སྟེ་མི་རྣམས་དང་གླེང་མོལ་སྣ་ཚོགས་བྱེད། དགོང་མོར་སླེབས་ཚེ་སྒོ་
100 。



ཁྱི་རྒན།
ཁེས་སུ་ལྕགས་རྙི་བཙུགས་ཤིང་རང་ཉིད་སྐྱིད་པའི་གཉིད་དུ་ཡུར།
ཉིན་འགའ་འགོར་སོང་། དགོང་མོ་ཞིག་ལ་སྐྱ་བྷེ་སྔོན་ལྟར་
གཉིད་དེ་ཡོད་པའི་སྐབས་སུ། ལྕགས་རྙི་ལ་ཐེབས་པའི་སྒྲ་གློ་བུར་བ་
དེས་ཁོ་རང་གཉིད་ལས་དཀྲོགས། “ ཁྱི་རྒན་ཁྱོད… " སྐྱ་བྷེ་
མལ་ནང་ནས་གཅེར་བུར་ལངས་ཏེ་རྒྱུགས། ལག་ཏུའང་ཤང་ལང་
རྣོན་པོ་དེ་ཐོགས་ཡོད་པས་ད་ཐེངས་རྒྱག་རྒྱུར་ཐེ་ཚོམ་མེད་པ་འདྲ།
“ མིན་མིན། ང་ཡིན། ཨ—ཡོ། ང… ང་རྩིས་གཉེར་
པ་ཡིན།” །
རྙི་ལ་ཟིན་པ་དེ་མ་གཞི་མི་ཞིག —རྩིས་གཉེར་པ་ཡིན་པ་རེད།
སྐྱ་བྷེ་ཧ་ལས་ཏེ། “ ཨ་ཙི། ཁྱོད་ཡིན་ནམ། འདི་འདྲའི་འཕྱི་བོར་ཡོང་
དོན་ཅི་ཡོད། འོ་ན་ཁྱོད་ཀྱིས་ཕྱི་རོལ་ནས་བོས་ན་མི་ཆོག་གམ།” སྐྱ་
བྷེས་མྱུར་མོར་རོགས་བྱས་ཏེ་ཁོའི་རྐང་མགོ་ནས་ལྕགས་རྙི་བླངས་རྗེས་
ཡིད་ཕངས་པའི་ཉམས་བསྟན།
“མ་རེད།” རྩིས་གཉེར་པའི་རྐང་མགོ་ནས་ལྕགས་རྙི་བླངས་
འཕྲལ་ཁོ་རང་གྱོལ་མ་ལྡིང་གིས་ཁྱིམ་དུ་འཛུལ་ཡོང་སྟེ། སྐྱ་བྷེའི་གདོང་
ལ་ལྟ་བཞིན་དུ་ན་རེ“ ངས… ངས་ཁྱོད་ཚང་གི་ཁྱི་རྒན་གྱིས་ཚོར་
བར་དོགས་པ་ཡིན།”
༡101



སྐོམ་སེལ་བདུད་རྩིའི་ཆུ་རྒྱུན། (༨)
འདྲེ།
ཚེ་རིང་དོན་གྲུབ།
གལ་ཏེ་མི་སུ་ཞིག་གིས་ངའི་གམ་ནས་“ འདྲེ་” ཞེས་གླེང་མ་ཐག་
ང་རང་སྙིང་ཁོང་རུས་པའི་གཏིང་ནས་དངངས་སྐྲག་སྐྱེས་ཡོང་། དེའི་
རྒྱུ་མཚན་ནི་ང་ཚོའི་ཕ་ཡུལ་ན་འདྲེ་རྒོད་སུས་ཀྱང་མི་ཐུལ་བ་ཞིག་ཡོད་
པས་རེད།
དེ་ཡང་ཁྱོད་ཚོས་འདྲེ་དེ་ཇི་ལྟར་རྒོད་པོ་ཡིན་ཟེར་ན་འདི་ལྟ་སྟེ།
རྨ་མཚོ་གཞུང་ལམ་ལས་སྔོན་ལ་རྨ་ལྷོའི་གྲྭ་པ་ཕར་འགྲོ་དང་མཚོ་ལྷོའི་
ཚོང་པ་ཚུར་ཡོང་སུ་ཡིན་ཡང་འབྲོང་སྣ་འགག་མ་བརྒྱུད་པར་འགྲོ་ས་
མེད། འབྲོང་སྣ་འགག་དེ་ཏག་ཏག་ང་ཚོའི་ས་ཐོག་ཡིན་ལ་ངས་བཤད་
པའི་འདྲེ་རྒོད་ཡོད་སའང་དེ་ཡིན། ཨ་ཁ། དེ་ནི་ཅི་འདྲའི་བྲག་འགག་
ཅིག་རེད་ཨང་། ཡར་བལྟས་ན་འབྲོང་མོ་རྫ་རི་གནམ་ལ་ཟུག མར་
བལྟས་ན་རྨ་ཀླུང་གཙང་པོ་ལྷོག་ལྷོག་བཞུར། ལམ་གྱི་ཞེང་ནི་མི་གཉིས་
འགྲོགས་ན་ཤོང་ཙམ་རེད། རླུང་གཡུག་ཚེ་སྡོང་པོའི་ཡལ་གའི་སྟེང་
ནས་“ ཟིར—ཟིར—ཟིར–”ཞེས་པའི་སྒྲ་ཞིག་གྲགས་ལ། སྒྲ་དེ་རྨ་
102 。



€
103



སྐོམ་སེལ་བདུད་རྩིའི་ཆུ་རྒྱུན། (༨)
ཆུའི་རླབས་སྒྲ་དང་བསྡེབས་ནས་སྐྱི་གཡའ་བའི་སྒྲ་ཞིག་གྲགས་འོངས།
དེ་ལ་ང་ཚོའི་སྡེ་བའི་མི་རྒན་པ་ཚོས་“ འདྲེས་ཁ་ཤུ་འདེབས་པ་]རེད་”
ཅེས་གསལ་བཤད་བྱེད། མཚན་མོར་འུག་པས་ཧབ་ཆ་བྱས་ཚེ་དེ་བས་
ཀྱང་འཇིགས་སུ་རུང་བ་བཤད་ཅི་དགོས། །
དེ་བས་ཅི་འདྲའི་བཞོན་པ་གཡུང་མོ་ཞིག་ཡིན་ནའང་འབྲོང་སྣ་
འགག་ལ་སླེབས་དུས་རྣ་བ་ཀྲོང་ཀྲོང་དང་སྣ་ཁུང་གཉིས་ལས་དབུགས་
སྒྲ་ཤུར་ཤུར་ལེན་གྱིན་འདྲོགས་ལངས་པས་བཞོན་པ་པོ་སར་བབས་ཏེ་
ཁྲིད་ནས་འགྲོ་གི་འདུག
དུས་ནམ་ཞིག་ལ་ “ འབྲོང་སྣ་འགག་ན་འདྲེ་ཡོད་” ཟེར་བའི་
བཤད་ཚུལ་ཞིག་རླུང་ལྟར་གྲགས་སོང་། འདྲེ་དེ་སུས་མཐོང་བ་དང་ཅི་
འདྲ་ཞིག་ཡིན་པ་སུ་ལའང་བཤད་རྒྱུ་མེད་ནའང་
། འབྲོང་སྣ་འགག་
ནས་ཁེར་རྐྱང་དུ་འགྲོ་ཡོད་མཁན་གཅིག་ཀྱང་མེད།
ན་ནིང་སྟོན་ཁར་ང་ཚོའི་སྡེ་བས་ཨ་ལགས་འབྲོང་ཚང་ལ་ཞུས་
ནས་འབྲོང་སྣ་འགག་གི་འདྲེ་རྒོད་དམ་ལ་འདོགས་ཀྱིན་ཡོད་ཟེར།
འབྲོང་ཚང་གིས་ཉིན་འགར་སྒྲུབ་པ་བཙུགས་ཤིང་འདུལ་བརྒྱབ། རས་
དཀར་དམར་སེར་གསུམ་གྱི་ཤམ་བུ་མང་པོ་ཞིག་གི་ངོས་ལ་སྔགས་ཡིག་
༡)ཁ་ཤུ་འདེབས་པ་ནི་ཕུ་འདེབས་པའི་དོན།



བྲིས་ཤིང་དེ་དག་ཐ་གུའི་སྟེང་ལ་བསྟར་རྗེས། འབྲོང་སྣ་འགག་ནས་
འཕྲེད་དུ་འཐེན་ཏེ། “ ད་ཁྱོད་ཚོའི་སེམས་བདེ་མོ་བྱོས། སྤྱིར་འདི་ན་
འདྲེ་རྒོད་གཞན་གྱིས་མི་ཐུལ་བ་ཞིག་ཡོད་མོད། དཀོན་མཆོག་གསུམ་
པོའི་ཐུགས་རྗེ་ལས་ངས་དེ་དམ་ལ་ཐོགས་སོང་” ཟེར་ནས་བཀའ་དྲིན་
གྱི་གཏང་རག་ཏུ་ཕུལ་བའི་རྟ་ནོར་རྣམས་དེད་དེ་ཕྱིར་སྒར་དུ་ཆས། ཁོ་
རང་འབྲོང་སྣ་བྲག་འགག་ཏུ་སླེབས་མ་ཐག་རླུང་འཚུབ་ཅིག་གཡུགས་
པས་ཁོང་གིས་འཐེན་པའི་རྨུ་ཐག་རྣམས་ཤོག་སྦག་གས་པ་བཞིན་
“ སྦག་སྦག་” གི་སྒྲ་དང་བཅས་རླུང་གིས་བསྐྱོད་པ་ན་ཁོས་དེད་པའི་རྟ་
ནོར་དང་། ཆིབས་རྟ་དུས་གཅིག་ལ་འདྲོགས་པས་ཨ་ལགས་འབྲོང་
ཚང་བསམ་དབང་དྲན་དབང་མེད་པར་རྟ་ལས་ལྷུང་སྟེ་རྨ་ཆུའི་ནང་ལ་
གྲིལ་སོང་།
“ ཨ་ལ་ལ། ” ང་ཚོའི་སྡེ་བའི་མི་རྣམས་ཀྱིས་“ འདྲེ་རྒོད་དམ་
ལས་ཤོར་ཏེ་འབྲོང་རིན་པོ་ཆེ་ཚང་རྨ་ཆུའི་ནང་ལ་གཡུགས་སོང”ཟེར།
ད་ལྟ་ང་ཚོའི་སྡེ་བས་སླར་ཡང་བླ་མ་གཞན་ཞིག་གདན་དྲངས་ཏེ།
འབྲོང་སྣ་འགག་ལ་རྨུ་ཐག་གང་མང་འཐེན་གྱིན་ཡོད། །
ང་སྐྲག་པར་རྒྱུ་མཚན་ལོས་ཡོད།
105



སྐོམ་སེལ་བདུད་རྩིའི་ཆུ་རྒྱུན། (༨)
ལོ་ངམ་རྟ་རྫིས་གྲི་གུམ་བཙན་པོ་བཀྲོངས།
དོན་གྲུབ་དབང་འབུམ།
སྲས་ལ་མིང་ཡང་འདོགས་ལོང་མ་བྱུང་བར་ཡབ་ཆེན་རྒྱལ་པོ་
གཤེགས་པ་རེད། དེ་ནས་བློན་ཆེན་རྣམས་ཀྱིས་རྒྱལ་བུ་དེ་ཉིད་ཡབ་ཀྱི་
ཁྲི་ལ་དབང་སྐུར་བར་བརྩམས་ཏེ། མ་མ་གྲོ་ཞ་མ་སྐྱི་བརླིང་མ་ལ་
“ ཡུམ་ཆེན་རྒྱལ་མོ་ལགས། ད་ནི་རྒྱལ་བུ་ཁྲི་ལ་འཁོད་པའི་དུས་ལ་བབ་
པས། ཁྱེད་ཀྱིས་རྒྱལ་བུ་དམ་པ་འདི་ལ་བཀྲ་ཤིས་པའི་མཚན་ཞིག་
འདོགས་པར་འཚལ་”ཞེས་ཞུས། །
གདོང་ལ་གཉེར་མས་ཁེབས་ཤིང་རྣ་བ་དང་མིག་གི་ཤེས་པའང་
འགྲིབ་ལ་ཉེ་བའི་རྨོ་མོ་དེས་འདར་ལྕག་ལྕག་ཏུ་སོ་བུད་པའི་ཁ་སྐྱི་ཁུག་
དང་འདྲ་བ་དེ་འགུལ་ཙམ་གྱིས་ཁ་མྱང་ལྟ་བུ་ཞིག་བྱས་རྗེས། “ རྗེ་ལ་
མིང་འདོགས་པ་ནི་དེ་འདྲའི་སླ་མོ་ཞིག་ག་ལ་ཡིན། ཡིན་ན་ཡང་ད་ངེས་
པར་འདོགས་དགོས་ན་སྐྱི་བྲག་མར་བ་ཉིལ་ལམ་མ་ཉིལ། དན་མ་འབྲི་
སྤང་ཚིག་གམ་མ་ཚིག དམ་ལེ་དབལ་མཚོ་བསྐམས་སམ་མ་བསྐམས་
བཅས་ལྟོས་ལ་ཤོག་” ཅེས་བཀའ་བབས་པས། བློན་ཆེན་རྣམས་ཀྱིས་
“ བྲག་མ་ཉིལ། སྤྱང་མ་ཚིག མཚོ་ཡང་མ་བསྐམས་” ཞེས་ལན་
106



ལོ་ངམ་རྟ་རྫིས་གྲི་གུམ་བཙན་པོ་བཀྲོངས།
བཏབ་ཀྱང་། གྲོ་ཞ་མ་སྐྱི་བརླིང་མས་“ བྲག་ཀྱང་ཉིལ། སྤང་ཡང་ཚིག
མཚོ་ཡང་བསྐམས་པར་གྱུར་” ཅེས་ལོག་པར་གོ་བས་མོ་ཧ་ཅང་ཡིད་སྐྱོ་
བར་གྱུར་ཏེ། དར་ཅིག་སྤྱན་ཟུང་བཙུམས་ནས་བསྡད་རྗེས། སྤྱན་
ཆབ་ཉིལ་ལེར་ “ ད་ནི་བཙན་པོའི་བླ་བྲག་ནི་ ཉིལ། བླ་མཚོ་ཡང་
བསྐམས་པས། འདྲེ་སྲིན་གྱི་ཁ་དར་ཏེ་འོ་ལྡེ་སྤུར་རྒྱལ་ཚང་གི་ཤུལ་
འདིར་ཆག་འཇིག་ཅིག་འོང་བར་འགྱུར། ད་ཁོའི་མིང་ལ་གྲི་གུམ་བཙན་
པོ་ཞེས་ཐོགས་ཤིག་དང་། ཁོ་རང་ངེས་པར་རང་གི་དགྲ་ཟླའི་གྲི་སོ་ལས་
ཐར་བར་མི་འགྱུར” ཞེས་བཤད། །
མ་མ་གྲོ་ཞ་མ་སྐྱི་བརླིང་མས་དེ་ལྟ་བུའི་མཚན་མི་ལེགས་པ་ཞིག་
བཏགས་པས། རིམ་བཞིན་ནར་སོན་བཞིན་པའི་གྲི་གུམ་བཙན་པོ་
ཐུགས་ཤིན་ཏུ་མི་དགྱེས་པར་གྱུར་ཅིང་། ཁོང་གི་ཐུགས་ལ་ཁོར་ཡུག་གི་
མི་རྣམས་ཀྱིས་རྟག་ཏུ་ཁོང་ལ་ཁྲེལ་དགོད་དང་
། གྲི་ཤི་ལ་འགྲོ་རྒྱུ་འདི་
ད་དུང་མི་འཆི་བ་ཅི་ཡིན་ཞེས་སྡིགས་ཤིང་དམོད་པའི་སྣང་བ་ཞིག་སྐྱེས་
པས། སྐུ་གཤིས་ཀྱང་རིམ་བཞིན་ཁྲོ་གཏུམ་དང་འགྱུར་ལྡོག་སྐྱེན་པར་
གྱུར་ཏེ། དུས་རྟག་ཏུ་གང་ལའང་ཅི་མི་སྙམ་ཞིང་ཁྲོས་འཁྲུགས་རྔམ་
པའི་ངང་ལ་གནས་འདུག ཁོས་དུས་རྟག་ཏུ་སྐུའི་མངའ་འོག་པ་རྣམས་
ལ་སྐད་གདངས་དྲག་པོས་“ ཁྱེད་ཅག་གིས་བདག་ལ་དཔའ་རྩལ་འགྲན་
e 107



སྐོམ་སེལ་བདུད་རྩིའི་ཆུ་རྒྱུན། (༨)
ཕོད་དམ” ཞེས་ཟེར་ཞིང་། མངའ་འོག་པ་ཚོས་རྟབ་རྟབ་པོར་T) “ ག་
ལ་ཕོད། ག་ལ་ཕོད་” ཅེས་ཞུས་ཚེ། གྲི་གུམ་བཙན་པོས་འགྲམ་ལྕག་རེ་
གཞུས་རྗེས་གད་མོ་ཆེན་པོ་དགོད་བཞིན་དུ་ “ ཁྱོད་ཚོའི་བཟོ་ལྟ་ལ་
བལྟས་ནའང་མི་ཕོད་སྙམ་” ཞེས་ཟེར། དེ་ལྟར་ཡུན་རིང་སོང་བས་
མངའ་འབངས་རྣམས་ཀྱང་མི་དགའ་བར་གྱུར་ཏེ། ཁོང་གི་སྐུ་ན་ཕྲ་
བའི་སྲས་པོ་ཚོས་ཀྱང་“ ཡབ་རྒྱལ་པོ་ལགས། ཁྱེད་ལ་འཁོན་དུ་འཛིན་
པའི་མངའ་འབངས་དང་བློན་ཆེན་ཇེ་མང་ཡིན་པས། ཁྱེད་ཀྱིས་ཐུགས་
བསམ་ལེགས་པོ་ཞིག་གཏོང་བར་འཚལ་” ཞེས་ཞུ་བ་འབུལ་དགོས་
གྲི་གུམ་བཙན་པོས་འཕྱ་དགོད་ཅིག་བྱས་ཏེ། “ གནམ་གྱིས་
ཆར་ནམ་འབབ་ལ་ཐུགས་གཞིགས་གཏོང་ངམ། ས་ཡིས་ལོ་ཏོག་ནམ་
སྐྱེ་ལ་ཐུགས་གཞིགས་གཏོང་ངམ། ཤ་ཁྲི། ཉ་ཁྲི། བྱ་ཁྲི། ངའི་བུ་
བཟང་པོ་ཚོ། ཁྱོད་ཚོས་སེམས་ཁུར་བྱེད་མི་དགོས། ལྷ་ནི་ནམ་ཡང་ལྷ་
དང༌། རྗེ་ནི་ནམ་ཡང་རྗེ་ཡིན་པས། ང་ལ་ཉེན་ཁ་ཅི་ཡང་འབྱུང་མི་
སྲིད་” ཅེས་གསུངས།
སྲས་གསུམ་པོ་བྱ་ཐབས་བྲལ་ནས་ཡུམ་བཀྲགས་བཟའ་མ་ལ་ཞུ་
(1)རྟབ་རྟབ་པོ་ནི་བྲེལ་འཚུབ་སྐྱེས་པའི་རྣམ་པའོ། །
༩ 108



བ་བྱེད་དུ་བཅུག་ཀྱང་བཙན་པོས་སྔར་བཞིན་གསན་པར་མ་གནང་།
དེ་ནས་བཀྲགས་བཟས་ཡང་རང་གི་ཕུ་བོ་རྒྱལ་པོའི་མདུན་ན་འདོན་
དུ་གྱུར་པ་བོན་བླ་གནམ་ལྷ་ལ་ཞུ་བ་བྱེད་དུ་བཅུག་པས། བོན་བླ་
གནམ་ལྷས་གྲི་གུམ་བཙན་པོར་“ ཀྱེ་མི་རྗེ་ཆེན་པོ། གནམ་ལ་བསྙེགས་
པའི་ལྗོན་ཤིང་དེ། །རང་ཉིད་རུལ་བར་མ་གྱུར་ན། །སྲིན་འབུ་དག་གིས་
ཅང་ནུས་སམ། །” ཞེས་ཞུས་པར། །
བཙན་པོས་“ ག་ལ་ནུས་”ཞེས་གསུངས།
བོན་བླ་གནམ་ལྷས་ཡང་“ ཀྱེ་མི་རྗེ་ཆེན་པོ། ཕོ་ལྷ་དང་དགྲ་ལྷ་
ནི་ལུས་ལ་འགོ་བའི་ལྷ་གཉིས་ཡིན་ཏེ། གལ་ཏེ་རང་གིས་དེ་གཉིས་ཕར་
བསྐྲད་ན་འུ་བུ་ཅག་གི་ཚེ་སྲོག་རིང་བར་འགྱུར་རམ”ཞེས་དྲི་བ་ཞུས། །
དེ་ལ་བཙན་པོས་“ ག་ལ་སྟེ། ཕོ་ལྷ་དང་དགྲ་ལྷ་ཅི་ཙམ་དུ་འུ་བུ་
ཅག་ལ་ཁ་ཐག་རིང་བར་གྱུར་པ་དེ་ཙམ་དུ་ནད་དང་གདོན་འུ་བུ་ཅག་ལ་
ཇེ་ཉེ་ཡིན་པས། དེ་ལྟ་བུའི་ཚེ་འུ་བུ་ཅག་གི་སྲོག་ལ་རྒོལ་བར་འགྱུར་
རོ”ཞེས་གསུངས།
ཡང་བོན་བླ་གནམ་ལྷས་“ ཀྱེ་མི་རྗེ་ཆེན་པོ་ལགས། དེ་ལྟ་ན་
ཁྱེད་ལྟ་བུའི་ཕྱོགས་བཞི་ཟིལ་གྱིས་གནོན་པའི་བཙན་པོ་ཞིག་གིས་གལ་
(1)མདུན་ན་འདོན་ནི་རྒྱལ་པོའི་མདུན་བློ་འདོན་པའི་བློན་པོ།



སྐོམ་སེལ་བདུད་རྩིའི་ཆུ་རྒྱུན། (༨)
ཏེ་རྒྱལ་སྲིད་ལེགས་པར་མི་སྐྱོང་བ་དང་། འབངས་རྣམས་བྱམས་
བརྩེས་བསྐྱངས་ནས་རང་གི་མཛད་སྤྱོད་ཀྱིས་འབངས་རྣམས་ཡིད་
འཁུལ་བ་ཞིག་མ་མཛད་ན། ནམ་ཞིག་གི་ཚེ་གནམ་ལ་བསྙེགས་པའི་
ལྗོན་ཤིང་འགྱེལ་བ་དང་། ཕོ་ལྷ་དགྲ་ལྷས་བོར་བའི་མི་བཞིན་ནད་དང་
གདོན་གྱིས་སྐུ་ལ་འཚེ་བར་མི་འཇིགས་སམ” ཞེས་དྲིས་པར། གཏམ་
རང་སྟེང་ལ་བབས་པས། གྲི་གུམ་བཙན་པོ་ཞལ་མདོག་དམར་ནག་ཏུ་
གྱུར་ཏེ་བོན་བླ་གནམ་ལྷ་ལ་འགྲམ་ལྕག་ཅིག་ཤུགས་ཀྱིས་གཞུས་རྗེས་
མཆིལ་ཞགས་ཤིག་འཕངས་ཏེ། “ དེ་ནི་སྲིད་པ་རྒད་པོས་བཤད་པ་
ཡིན་ནམ་སྟོན་པ་གཤེན་རབ་ཀྱིས་གསུངས་པ་ཡིན། རྗེ་ནི་ལྷ་ཡི་སྲས་པོ་
ཡིན། ལྷ་ཡི་སྲས་ཀྱང་ཤིང་སྡོང་བཞིན་དུ་འགྱེལ་ཞིང་། རང་གའི་མི་
བཞིན་འཆིའམ”ཞེས་གསུངས། །
བོན་བླ་གནམ་ལྷས་མི་འོས་པའི་དམའ་འབེབས་དེ་འདྲ་མྱངས་
པས། “ ཀྱེ་མ་རྗེ་བཙུན་དམར་མོ་འགྲོ་བ་ཀུན་གྱི་ཡུམ་ཆེན་འཇིག་རྟེན་
སྐྱོང་བའི་རྒྱལ་མོ་ལགས། ཁྱེད་ཀྱི་ཐུགས་རྗེའི་སྤྱན་ གྱིས་ གཟིགས་
ལགས་སམ། བཙན་པོའི་ ཐུགས་ རྒྱུད་ གདོན་ གྱིས་བརླམས་པས།
(1འཁུལ་བ་ནི་ཐུལ་བ་སྟེ་བཏུལ་བའི་དོན།
༩ 110a



ལོ་ངམ་རྟ་རྫིས་གྲི་གུམ་བཙན་པོ་བཀྲོངས།
སུས་ཀྱང་ཅི་བྱ་གཏོལ་བྲལ་དུ་གྱུར་པ་འདི་ཅིས་ནོངས་” ཞེས་ཆོ་ངེ་
བཏབ།(1)
རྗེ་ཡི་བཙུན་མོས་ཅི་བྱ་གཏོལ་བྲལ་དུ་ཕུ་བོ་ལ་“ ཕུ་བོ་ལགས།
ཕུ་བོ་ལགས། དེ་ལྟར་མི་བགྱི་བར་འཚལ… ” མིག་ཆུ་འབྱིད་
བཞིན་དུ་“ ཕྱིས་སུ་ཁོ་རང་ཅི་དགར་བགྱིར་ཆུགས”ཞེས་ཞུ་བ་བྱས།
བོན་བླ་གནམ་ལྷས་“ འོན་ཀྱང། སྲིང་ཆུང་མ། རྗེ་ལ་མི་རུང་
བ་རེ་བྱུང་ན་ང་དང་ཁྱོད་དུ་མ་ཟད། པུར་རྒྱལ་ཡོངས་ལ་གནོད་པར་
འགྱུར་བ་ཨེ་ཤེས། ..…. ཡིན་ནའང་ད་སྐྱུར་ཞོག ངས་ད་ནས་ཁོང་
ལ་ཞུ་བ་མི་འབུལ་ཐག་ཆོད་ཡིན། ཕྱིས་སུ་གནོད་འཚེ་བྱུང་ཚེ་ཁོང་
ཐུགས་འགྱོད་སྐྱེ་ངེས” ཞེས་བཤད། དེ་ནས་ཅང་མ་འགོར་བར་བོན་
བླ་གནམ་ལྷ་བཙན་པོའི་ཕོ་བྲང་དང་བྲལ་ཏེ་ཡུལ་གྲུ་གཞན་ཞིག་ལ་ཆོས་
སྤེལ་དུ་སོང་། བོན་བླ་གནམ་ལྷ་ཁྲོ་ཐོག་ནས་སོང་བར་བཙན་པོས་སྣང་
དོགས་ཙམ་ཡང་མ་བྱས་ལ། གྲི་གུམ་བཙན་པོས་སྔར་མུས་བཞིན་གྱི་
ཚོམ་གྱི་བརྟུལ་ཞུགས་ཁོ་ན་སྐྱོང་ངོ་། །
དེ་ནས་རེ་ཞིག་གི་ཚེ། ཁོ་རང་རྔོན་བྱེད་དུ་སོང་སྟེ་ཕྱིར་ལོག་མ་
(ཆོ་ངེ་བཏབ་ནི་སྐད་ཆེན་པོས་ངུས་པའི་དོན།
(2) གྱ་ཚོམ་ནི་ཅི་ཡིན་མི་བརྟག་པའི་དོན། །
(3བརྟུལ་ཞུགས་ནི་ཆ་བྱད་འཆང་བའི་དོན་ཏེ་འདིར་སྤྱོད་པ་ལ་གོ་དགོས།



སྐོམ་སེལ་བདུད་རྩིའི་ཆུ་རྒྱུན། (༨)
ཐག སྔོན་གྱི་རྟ་རྫི་ད་ལྟ་ཕོ་བྲང་གི་སྲུང་བར་གྱུར་པ་ལོ་ངམ་ཟེར་བ་དེ་
ཁྱི་གུ་ཞིག་ལ་རྩེ་ཞིང་འདུག་པས། ཁོས་དེར་སེམས་བསྒྲིམས་ནས་
བཙན་པོ་རང་གི་གམ་དུ་སླེབས་པའང་ཚོར་བར་མ་གྱུར། ལོ་ངམ་རྟ་རྫི་
དཔའ་ཞིང་མཛངས་ལ། ཁྱི་གསོ་བར་ལྷག་པར་དགའ་བ་ནི་བཙན་
པོས་དེ་སྔ་ནས་ཐོས་མྱོང༌། གློ་བུར་དུ་བཙན་པོས་རྡོག་པ་ གཅིག་
གཡུགས་ནས་ཁྱི་གུ་དེ་གོམ་པ་དུ་མའི་ཕ་རོལ་ཏུ་འཕངས་པས། རྨོས་
ཕོག་པའི་ཁྱི་གུ་དེས་གཅོམ་སྐད་འདོན་བཞིན་ག་ཤེད་ཅིག་ཏུ་བྲོས་ནས་
ཐལ། དྲག་ཏུ་ཁྲོས་པའི་ལོ་ངམ་རྟ་རྫི་དེ་མ་ཐག་ཡར་ལངས་ནས་ལག་
པ་ཕ་རོལ་པོའི་ཐོང་གར་འཇུ་བར་བརྩམས་པ་ན། གློ་བུར་དུ། ལག་པ་
སྦྲུལ་ལ་རེག་པ་བཞིན་ཕྱིར་བསྐུམས་ཤིང་། གདོང་ལ་ཅི་བྱ་འདི་བྱ་མི་
ཤེས་པའི་འཛུམ་ཞིག་ལངས་ནས་“ བཙན་པོ་ལགས། ཁྱེད་ཡིན་ནམ
………” ཞེས་བཤད། །
“ང་ཡིན། ཁྱི་ལ་དགའ་བའི་མིའི་སྲོག་ནི་ཁྱི་ཐོག་ན་ཡོད། ཅི་
འདྲ་རེད། ཁྱོད་ཀྱི་སྲོག་ལ་རྡོག་པས་གཞུས་ན་ཁོང་ཁྲོ་མི་ལང་ངམ། ད་
ཅི་ད་དུང་ཁྲོ་གཉེར་བསྡུས་འདུག་པ་ལ་ད་ཡང་གློ་བུར་དུ་དགོད་པ་འདི་
ཅི། དགོད་རྒྱུ་མི་འོང་ན་དགོད་ཁུལ་བྱས་ནས་ཅི་བྱེད། རྫ་བེ་རྫུབ་བེ་
མ་བྱེད། ཤོག་ཤོག ཕོ་རྒོད་ཡིན་ན་ང་ལ་བརྡུང་དུ་ཤོག་དང་”ཞེས་གྲི་
112



ལོ་ངམ་རྟ་རྫིས་གྲི་གུམ་བཙན་པོ་པཎངས།
གུམ་བཙན་པོས་ཕྱག་ཟུང་དཀུ་ལ་རྟེན་བཞིན་ཀླན་ཀ་འཚོལ་བའི་
གཏམ་མང་པོ་སྨྲས་སོ། ། །
ལོ་ངམ་གྱིས་“ཅི་སྟེ་ཕོད། ཕྲན་གྱིས་ཁྱེད་ཡིན་པ་ག་ལ་ཤེས།”
“ འོ་དེ་རེད། ང་མིན་ན་ཁྱོད་ཀྱིས་ཅི་བྱེད་བསམས་པ་ཡིན།”
“ དེ་ནི… ” ལོ་ངམ་གྱིས་བཤད་མ་ཕོད།
གྲི་གུམ་བཙན་པོས་ཁོའི་གདོང་ལ་མཛུབ་མོ་བཙུགས་ནས་“ ད་
ཤོད་ཅིག” ཟེར།
ལོ་ངམ་གྱིས་མི་བཤད་ཐབས་མེད་ཡིན་པ་ཤེས་ནས་གུས་གུས་
ཞུམ་ཞུམ་གྱིས་“ ངས་དེ་ལ་རྡུང་སྙིང་ཞིག་འདོད… ”
“ ཤོག་ཤོག ཁྱོད་བརྡུང་དུ་ཤོག་དང་། ཤོག་ཟེར་བ་ཐོས་སམ།
ཁྱོད་ཀྱིས་ད་རྡུངས་དང་” ཞེས་རྗོད་བཞིན་དུ་གྲི་གུམ་བཙན་པོས་ལོ་
ངམ་ལ་འགྲམ་ལྕག་འགའ་གཞུས། །
ལོ་ངམ་ལ་དེ་མ་ཐག་ཁ་ཁྲག་སྣ་ཁྲག་བཞུར་མོད། འོན་ཀྱང་ད་
དུང་རང་གི་ཁོང་ཁྲོ་དྲག་པོ་མར་མནན་ཏེ། “ མི་རྗེ་ལགས། ཕྲན་གྱིས་
སྐད་ཆ་ཞུས་ཚར་རྗེས། ཁྱེད་ཀྱིས་རྡུང་ན་ཨང་”ཞེས་ཞུས།
གྲི་གུམ་བཙན་པོས་སྡང་མིག་གིས་བལྟས་ཏེ་ཧེ་ཧེའི་གད་མོ་དང་
(1)ཀླན་ཀ་འཚོལ་བ་ནི་རྩོད་གཞི་འཚོལ་བའམ་རྩོད་གཞི་སློང་བའི་དོན།



སྐོམ་སེལ་བདུད་རྩིའི་ཆུ་རྒྱུན། (༨)
བཅས་ལོ་ངམ་ལ་སྐོར་བ་བྱེད་བཞིན་“ འགྲིག་གི། ཁྱོད་ཀྱིས་ཤོད།
བཤད་མ་ཚར་བ་ཚང་མ་ཤོད། ཁོག་ལ་བཅངས་ན་དུག་ཏུ་གྱུར་ནས་ཤི་
སོང་ན་ཅི་བྱེད།”
ལོ་ངམ་གྱིས་མགོ་བོ་སྨད་ཅིང་སོ་ག ཚིགས་ཏེ་ཞེ་སྡང་གིས་“ ཕྲན་
གྱིས་ཁྱེད་དང་དཔའ་རྩལ་འགྲན་འདོད།” གྲི་གུམ་བཙན་པོས་གང་
ཡིན་སར་དཔའ་རྩལ་འགྲན་ཟླ་ཞིག་འཚོལ་བཞིན་པ་ཁོས་དེ་སྔ་ནས་
ཤེས་འདུག
གྲི་གུམ་བཙན་པོ་ གད་མོ་ཆེན་ པོས་ ཁྲོ་ དགོད་ཅིག་བྱས་ ཏེ།
“ དཔའ་རྩལ་འགྲན་ནམ། ཧ་ཧ། གནམ་འོག་འདི་རུ་ང་དང་དཔའ་
རྩལ་འགྲན་ཕོད་པ་ཞིག་ལ་ད་དུང་ཕྲད་མ་བྱུང་། ཤོག་ཤོག་ཤོག གྲི་
ཕྱུངས་དང་། འུ་གཉིས་ཀས་ད་སུ་རྒྱལ་སུ་ཕམ་ལ་གཅིག་བལྟ།” །
ལོ་ངམ་གྱིས་སྔར་བཞིན་མགོ་བོ་སྨད་དེ་“ ཕྲན་གྱིས་མི་ཕོད།”
“ མི་ཕོད་ཟེར་རམ། ཧིན། མི་ཕོད་ན་ག་ལ་རུང་། ཕོ་རབ་
ཚིག་ཐོག་དང་འཕར་བ་རྗེས་ཐོག་ཟེར་བ་རེད། ཤོག་ཤོག་ཤོག ཁྱོད་
ཀྱིས་གྲི་ཕྱུངས་ཤིག” ཅེས་གྲི་གུམ་བཙན་པོས་ཕྱག་གི་གྲི་གཡུག་བཞིན་
ལོ་ངམ་ལ་བསྣུན་པར་བརྩམས། ལོགས་སུ་དམག་མི་དང་། མི་སེར།
དཔོན་རིགས་སོགས་འདུས་འོངས་ཀྱང་། བཙན་པོ་ཐུགས་གཏུམ་ཞིང་
གཅིག་གསུངས་ན་གཉིས་མེད་པས། སུས་ཀྱང་བར་འབྱེད་མ་ཕོད་



ལོ་ངམ་རྟ་རྫིས་གྲི་གུམ་བཙན་པོ་བཀྲོངས།
ཅིང་། ཚང་མས་ད་ལོ་ངམ་ཅིར་འགྱུར་སྙམ་དུ་སེམས་ཁྲལ་བྱས་ནས་
བསྡད།
སྐབས་དེར་ལོ་ངམ་གྱིས་ཀྱང་འཆི་བ་མགོ་ཐོག་ཏུ་བབས་པ་ཤེས་
ཏེ། སེམས་ལ་དངངས་འཚབ་ཅིག་སྐྱེས་མ་ཐག་གློ་བུར་དུ་བློ་ཞིག་རྙེད་
དེ། “ གལ་ཏེ་བཙན་པོས་ཅིས་ཀྱང་ཕྲན་དང་དཔའ་རྩལ་འགྲན་དགོས་
གསུངས་ན། ང་ལ་ད་དུང་རེ་བ་ཞིག་ཡོད།”
“ མྱུར་དུ་ཤོད།” གྲི་གུམ་བཙན་པོ་ཤིན་ཏུ་བྲེལ་བ་ལངས།
ལོ་ངམ་གྱིས་“ རྗེ་ཡིས་བདག་ལ་གོ་ཁྲབ་ཆ་ཚང་ཞིག་དང་ཉང་རོ་
ཤམ་པོ་རྫོང་སྩོལ་དང་། འུ་ཅག་གིས་ཟླ་འདིའི་ཚེས་བཅོ་ལྔ་ལ་གཡུལ་
བཤམས་ཏེ་དཔའ་རྩལ་འགྲན་པར་བྱའོ”ཞེས་ཞུས།
གྲི་གུམ་བཙན་པོས་ཐུགས་དགྱེས་པའི་ངང་ཞལ་གྱིས་བཞེས་ཏེ།
“ ཡག་པོ་འདུག ལོ་ངམ་ལ་ཕོ་རྒོད་ཅིག་གི་ཁྱད་ཆོས་འདུག་” ཅེས་
གསུང་བཞིན་རང་གི་གོ་ཁྲབ་ཆ་ཚང་ཞིག་ལོ་ངམ་ལ་བསྩལ་པར་མ་ཟད།
ཡང་བཀའ་ཕབ་སྟེ་ལོ་ངམ་ཉང་རོ་ཤམ་པོའི་བདག་པོར་བསྐོས། །
དཔའ་རྩལ་འགྲན་པའི་དུས་ཚོད་ཉིན་རེ་བཞིན་ཇེ་ཉེར་སོང་
ཞིང་། བཙུན་མོའི་མིག་ཟུང་ཡང་མཆི་མ་བཏོན་ནས་སྐྲང་བར་གྱུར།
མོས་ཅི་བྱེད་འདི་བྱེད་མི་ཤེས་ཤིང། གཉིད་མི་འོང་ཞིང་སྡོད་མི་ཚུགས་
ལ། སྲས་གསུམ་གས་ཀྱང་སེམས་ཁྲལ་དང་བཅས་རང་གི་ཕ་ལ་ལྟ་ཞིང་
༩ 115s



སྐོམ་སེལ་བདུད་རྩིའི་ཆུ་རྒྱུན། (༨)
འདུག་གོ ། རེས་འགར་བཙུན་མོས་སྤོབས་པ་བསྐྱེད་དེ་ངུ་བཞིན་དུ་
བཙན་པོ་ལ་ཞུ་བ་འདི་ལྟར་ཕུལ། “ རྗེ་ལགས། ཤ་འཁོན་གྱི་དོན་དུ་
མ་ཡིན་ལ། འབངས་ཀྱི་འཚེ་བ་སེལ་བའམ་གནག་ཕྱུགས་རྒྱུ་ནོམ་
སོགས་ཀྱི་དོན་དུའང་མ་ཡིན་ན། ཅི་སྟེ་དཔའ་རྩལ་འགྲན་པར་བྱེད།
མདའ་གྲི་མདུང་གསུམ་ལ་བརྩེ་བ་མེད་པས། གལ་ཏེ་སྐུ་ལ་ཕོག་པར་
གྱུར་ན་ངེད་མོ་སྨད་དག་ཇི་ལྟར་འཚོ་བར་བྱ། འོ་ལྡེ་སྤུ་རྒྱལ་ནས་བརྒྱུད་
པའི་རྒྱལ་པོའི་ཁྲི་འདི་ཇི་ལྟར་བསྲུང་བར་བྱ། ཕ་མེས་ཀྱིས་དཀའ་སྡུག་
དུ་མ་མྱངས་ནས་བསྐྲུན་པའི་རྒྱལ་སྲིད་འདི་འདོར་རམ་ཅི།”
གྲི་གུམ་བཙན་པོས་ཅི་ཡང་མི་སྨྲ་བར་ཉིན་བཞིན་དུ་གྲི་རྡོར་ཞིང་།
ཁོང་གི་ཐུགས་ནི་གཞན་ཞིག་ཏུ་གཡེངས་འདུག་ལ། རྣམ་རྟོག་གིས་
ཁོང་ཉིད་ལྷག་པར་གཏུམ་ཞིང་ཨུ་ཚུགས་ཅན་ཞིག་ཏུ་གྱུར། “ངའི་རྣ་
ལ་མི་འགྲོ། ང་ནི་ལྷ་ཡི་བུ་རབས་ཚ་རྒྱུད་ཡིན་པས་གྲི་སོ་རུ་ག་ལ་འཆི།
ཕལ་ཆེར་མི་ལོ་བཞི་བཅུའི་རིང་ལ། ངའི་མིང་འདིས་ཐག་ནག་བཞིན་
དུ་དུས་རྟག་ཏུ་ང་ལ་དམ་དུ་བཅིངས་ནས་བསྡད། ངའི་རྣ་ལ་མི་འགྲོ།
ངའི་རྣ་ལ་མི་འགྲོ། ང་རང་གྲི་སོ་རུ་ག་ལ་འཆི། ང་ནི་ལྷ་ཡི་སྲས་པོ་ཡིན
ཉིན་ཞིག་བོན་གྱི་བླ་མ་ཞིག་གྲི་གུམ་བཙན་པོ་མཇལ་དུ་འོངས་
ཏེ། “ རྗེ་ལགས། ཁྱེད་ཀྱིས་ལོ་ངམ་རྟ་རྫི་དང་དཔའ་རྩལ་འགྲན་པར་
༩ 116



ལོ་ངམ་རྟ་རྫིས་གྲི་གུམ་བཙན་པོ་བཀྲོངས།
འགྱུར་ཞེས་པ་མད་[དམ། ”
“ བདེན།”
“ང་ལ་དེ་ལས་རྒྱལ་བའི་མན་ངག་ཅིག་མཆིས། ”
“ ཤོད་དང་། གཏང་རག་གྱ་ནོམ་པ་སྩོལ་ངེས།”
བོན་གྱི་བླ་མ་དེས་དངོས་གནས་མན་ངག་ཅིག་ཡོད་མདོག་གིས་
རྗེ་ནི་ལྷ་ཡི་སྲས་པོ་ལགས་པས། གཡུལ་བཀྱེ་ན་ཐབས་ལ་མཁས་དགོས་
ཏེ། ཁྱེད་ཀྱིས་ཕྲག་པ་གཡས་ལ་ཝ་རོ་ཞིག་བཀལ་ཅིང་། ཕྲག་པ་
གཡོན་ལ་ཚིག་རོ་ཞིག་བཀལ་ན་ལོ་ངམ་རྟ་རྫིས་མཐོང་བ་ཙམ་གྱིས་རང་
ཉིད་ནི་ཝ་རོ་དང་ཚིག་རོ་ལྟ་བུའི་འབངས་ཉམ་ཆུང་ཞིག་གོ་སྙམ་མ་ཐག་
ཁོའི་ཕོ་ལྷ་དང་དགྲ་ལྷ་འབྲོས་པར་འགྱུར་བས། དེའི་ཚེ་རྗེ་ཡི་མཛུབ་མོ་
གཅིག་གིས་ཀྱང་ཁོའི་མགོ་སྐྱེ་འབྲེག་པར་ནུས་སོ་” ཞེས་ཞུས་པས། གྲི་
གུམ་བཙན་པོས་བོན་གྱི་བླ་མ་དེར་གཏང་རག་གི་དངོས་པོ་གྱ་ནོམ་པ་
བསྩལ་ཅིང་། དེ་ནས་བཟུང་ཁོང་ལ་ཐུགས་སྤོབས་ལྷག་པར་ཆེ་བར་
གྱུར་ཏོ། །
ཟླ་བ་ཉ་གང་བར་གྱུར་ཅིང་། དཀར་གསལ་དྲི་མ་མེད་པའི་ཟླ་
མེད་ནི་བདེན་པའི་ཞེ་སའི་ཚིག་
(2)གཏང་རག་ནི་དྲིན་ལན་འཇལ་བའི་རྒྱུ་ནོར་སོགས་ལ་གོ་དགོས།
༦ !17



སྐོམ་སེལ་བདུད་རྩིའི་ཆུ་རྒྱུན། (༨)
འོད་ཀྱིས་ཉང་རོ་ཤམ་པོར་འཁྱུད་འདུག རྫོང་འདབས་སུ་ཐལ་བའི་
རྒྱལ་བ་བཀལ་བའི་གཡག་བརྒྱ་ཉལ་འདུག་ཅིང་། གཡག་རེའི་རྒྱབ་ཏུ་
རྣོ་དབལ་འབར་བའི་མདུང་རྩེ་གཉིས་རེ་ཕྱི་ལ་གཟེངས་འདུག ལུས་པོ་
ཁྲབ་ཀྱིས་གཡོགས་པའི་ལོ་ངམ་གྱིས་ལག་ཏུ་རལ་གྲི་ཐོགས་ཏེ་རྟ་གོང་དུ་
འགྲེང་ཞིང་། ཁོའི་གཞུག་ཏུ་མདའ་བ་བརྒྱ་ལ་ཉེ་བ་ཙམ་གྲལ་བསྒྲིགས་
ཏེ་བཀའ་ལ་ཉན་ཞིང་འདུག་གོ ། གྲི་གུམ་བཙན་པོས་རང་གི་སྲུང་བ་
བརྒྱ་ཁྲིད་དེ་རྫོང་དེའི་གམ་ལ་སླེབས་ནས་སྐད་གསང་མཐོན་པོས་“ ལོ་
ངམ། དོ་ནུབ་ཀྱི་ཟླ་བ་འདི་འདྲའི་བཟང་བ་ལ། མྱུར་དུ་ཤོག་དང་འུ་
གཉིས་ཀས་དཔའ་རྩལ་འགྲན་པར་བྱ་” ཞེས་བོས། །
ལོ་ངམ་གྱིས་རྟ་གོང་ནས་འདི་སྐད། “ རྗེ་ལགས། ཁྱེད་ང་དང་
ཐག་རིང་དྲགས་པས་དཔའ་རྩལ་འགྲན་ཐབས་མེད་དོ་” ཞེས་ཟེར་
ཞིང་། སེམས་སུ་གྲི་གུམ་བཙན་པོ་ལ་ཤིན་ཏུ་སྐྲག་གོ །
གྲི་གུམ་བཙན་པོས་དེ་གསན་རྗེས་“ བྲན་པོ་ཁྱོད་ལ་ཅི་འདྲའི་
བཤད་རྒྱུ་མང་བ་ལ་ཨང་། མདུན་ལ་ཤོག མདུན་ལ་ཤོག…
ཅེས་གཤེ་ཞིང་སྤྱི་བར་]མཛད་ཅིང་། ཁོང་གིས་རང་གི་སྲུང་བ་བརྒྱ་ལ་
བཀོད་འདོམས་མཛད་དེ་རིམ་གྱིས་རྫོང་དེའི་ཉེ་སར་བཅར་ཏེ། “ ལོ་
1)སྤྱོ་བ་ནི་སྡིགས་པའམ་གཤེ་གཤེ་གཏོང་བའི་དོན།
(118 ༢



ལོ་ངམ་རྟ་རྫིས་གྲི་གུམ་བཙན་པོ་བཀྲོངས།
ངམ། མྱུར་དུ་ཤོག་ཅིག ཁོ་བོ་དང་དཔའ་རྩལ་འགྲན་པར་བྱའོ”ཞེས་
བོས། །
ལོ་ངམ་གྱིས་དེ་ཐོས་རྗེས། རྟ་ལ་ལྕག་གིས་བསྐུལ་ཏེ་རྒྱུགས་
འོངས་ཤིང་། ཁོས་བཙན་པོའི་ཕྲག་པ་གཡས་ལ་ཝ་རོ་དང་ཕྲག་པ་
གཡོན་ལ་ ཚིག་རོ་བཀལ་ཡོད་པ་མཐོང་ནས་སེམས་ཁོང་དུ་དགའ་སྟེ།
“ལེགས་སོ། ད་ནི་བདག་གིས་རྗེ་ཝ་རོ་དང་ཚིག་རོ་རུ་བསམས་ནས་
འཐབ་ན་སྐྲག་པར་མི་འགྱུར་ཏེ། བོན་གྱི་བླ་མའི་ཐུགས་བཀོད་ངོ་མ་
ཟབ་”སྙམ་དུ་བསམས་ཀྱང་། ཁ་ནས་“ རྗེ་ལགས། ཁྱེད་ཀྱི་ཕྲག་ཏུ་
རིན་པོ་ཆེ་གཉིས་འདུག་པས། ཕྲན་གྱིས་འགྲན་མི་ཕོད་དོ།” ཞེས་
བཤད། །
གྲི་གུམ་བཙན་པོས་སྤྱོ་བའི་ཚིག་གིས་དྲག་ཏུ་བཀྱོན་)རྗེས་རྟ་
བསྐུལ་ཏེ་ལོ་ངམ་ལ་འཐབ་ཏུ་འོངས་ཤིང་། ལོ་ངམ་ཡང་སྙིང་རུས་
བསྐྱེད་དེ་བཙན་པོ་ལ་འཐབ་ཏུ་འོངས། གཉིས་ཀས་ཕར་བདའ་ཚུར་
འདེད་ཀྱིས་ཐེངས་སུམ་ཅུ་བཞི་བཅུ་ཞིག་ལ་འཐབ་ཀྱང་རྒྱལ་ཕམ་འབྱེད་
མ་ཐུབ། དེ་ནས་ལོ་ངམ་གྱིས་བཙན་པོའི་གྲི་བཀག་སྟེ། “ རྗེ་ལགས།
འུ་གཉིས་ཁོ་ན་འཐབ་པས་དཔའ་རྩལ་དུ་མི་བགྲང་སྟེ། བདག་གི་རྫོང་
(0)བཀྱོན་ནི་གཤེ་གཤེ་བཏང་བའི་དོན།
༩ 119



སྐོམ་སེལ་བདུད་རྩིའི་ཆུ་རྒྱུན། (༨)
དུ་མི་ལྔ་བཅུ་མ་གཏོགས་མེད་པས། ཁྱེད་ཀྱིས་རང་གི་སྲུང་བ་ཁྲིད་ནས་
རྫོང་ལ་རྒོལ་བར་གྱིས་ཤིག རྫོང་ལོན་པར་གྱུར་ན་ང་ཕམ་པ་ཡིན།
ངས་རང་གི་མགོ་བྲེགས་ནས་ཁྱེད་ལ་འབུལ་ངེས་”ཞེས་ཞུས་སོ། །
གྲི་གུམ་བཙན་པོས་“ བྲན་པོ་ཁྱོད་གཅིན་མ་ཚར་གོང་ལ་སྐྱག་པ།
ཁྱོད་བཙན་པོ་ཡིན་ནམ་ང་བཙན་པོ་ཡིན། དེ་ལྟར་བྱ། སྒུགས་དང་།
ཁོ་བོས་རྫོང་བླངས་རྗེས་ཁྱོད་ཀྱི་གློ་སྙིང་བལ་ནས་ཁྱི་ལ་ཟ་རུ་འཇུག་”
ཅེས་དྲག་ཏུ་སྤྲོ་བཞིན་མི་རྟ་ཡོངས་ཀྱི་སྣ་ཁྲིད་དེ་ཀུ་ཅོ་འདོན་གྱིན་རྫོང་ལ་
རྒོལ་དུ་འོངས།
ལོ་ངམ་གྱིས་མྱུར་དུ་ཐལ་རྐྱལ་བཀལ་བའི་གཡག་རྣམས་སྲིད་ཀྱི
ཅིང་། མདུང་རྩེས་ཐལ་རྐྱལ་དྲལ་ཞིང་གཡག་རྣམས་ལ་བསྣུན་པས།
གཡག་བརྒྱ་བོ་དེ་ཟླ་འོད་འོག་ཏུ་འདྲེ་གདོན་བརྒྱ་དང་འདྲ་བར་ཕྱོགས་
ཀུན་ཏུ་སྨྱོ་རྒྱུག་བྱས། ཡུད་ཙམ་ལ་ཐལ་རྐྱལ་ལས་ཟགས་པའི་ཐལ་རྡུལ་
གྱིས་ཕྱོགས་ཀུན་བསྒྲིབས་པར་གྱུར།
གྲི་གུམ་བཙན་པོ་སྔོན་ལ་རྒྱུག་བཞིན་པའི་དུས་སུ། གློ་བུར་དུ་
མིག་མདུན་ཡོལ་བ་ནག་པོ་ཞིག་གིས་བསྒྲིབས་པ་ལྟ་བུའི་སྣང་བ་སྐྱེས་
བལ་ནི་འདིར་ཕྱུང་བའི་དོན།
(2) བོད་ནི་བཏང་བའི་དོན།
༩ 120



ཤིང་། ཐལ་བའི་དྲི་མ་སྣ་ལམ་ལ་འཐུལ་ནས་འོངས། ཁོ་རང་སོམ་ཉིའི་
ངང་དུ་གནས་པའི་ཚེ་ཐལ་རྡུལ་གྱི་ཁྲོད་ནས་ཤུག་སྒྲ་དང་བཅས་མདའ་
འགའ་འཕངས་འོངས་པས་སེམས་ལ་མ་འགྲིག་ཐལ། ལོ་ངམ་གྱི་གཡོ་
འོག་ཏུ་ཚུད་སོང་སྙམ་སྟེ་རྟ་ལ་ཁ་ལོ་བསྒྱུར་ནས་ཕྱིར་འགྲོ་རྩིས་བྱས་མ་
ཐག་ལུས་ལ་མདའ་འགའ་ཕོག་ནས་ན་ཟུག་བཟོད་དུ་མེད་ཅིང་། རང་
དབང་མེད་པར་མཚོན་དང་སྲོབ་ཀྱང་གློད་དེ་རྟ་ཐོག་ནས་ས་ལ་ལྷུང་
བར་གྱུར། ལས་ཀྱི་མཐའ་འདི་འདྲ་ལ་སླེབས་པས་ཁོང་ད་ གཟོད་
འགྱོད་པ་དྲག་པོ་སྐྱེས་ཏེ། “ གཉེན་གྱི་ངག་ལ་མ་ཉན་པས། ད་གཟོད་
འདི་འདྲའི་ཆག་སྒོ་བྱུང་བ་རེད། འགྱོད་པ་ལ་ཨང་། འགྱོད་པ་ལ་
ཨང”ཞེས་འཛེར་ཏོ། །། །
སྨྱོ་རྒྱུག་བྱེད་པའི་གཡག་གི་རྨིག་པས་དབུགས་ཆད་ལ་ཁད་པའི་
གྲི་གུམ་བཙན་པོ་ཅི་དགར་བརྫིས་ཤིང་། སྐུའི་སྲུང་བ་བརྒྱ་བོའང་ཕྱེད་
ཀ་ཤི་རྨས་བྱུང་ལ། ཕྱེད་ཀ་བྲོས་ཏེ་ཁ་འཐོར་བར་གྱུར།
གྲི་གུམ་བཙན་པོ་གྲོངས་པར་གྱུར་པས། ས་གཞིའི་སྟེང་དུ།
ཁོང་གི་ཁྲག་གིས་སྦགས་པའི་སྐུ་གདུང་གཅིག་པུ་ལུས་འདུག ཐམས་
ཅད་དལ་ཅག་གེར་འདུག་ཅིང་། ཟླ་བའང་བག་འཁུམ་པའི་ངང་སྤྲིན་
qའཛེར་ཏོ་ནི་འདིར་སྐད་འགག་པའམ་ངག་མི་འཐོན་པའི་དོན།
༩1212



སྐོམ་སེལ་བདུད་རྩིའི་ཆུ་རྒྱུན། (༨)
གྱི་ཕག་ཏུ་ཡིབས་ལ། ཝ་རོ་དང་ ཚིག་རོ་གཉིས་ཀས་ཟུར་ཟ་བྱེད་པ་
བཞིན་དུ་ད་དུང་མཆེ་བ་གཙིགས་འདུག
ཉིན་གསུམ་པར། ཕོ་བྲང་འོམ་བུ་གླ་སྒང་དུ་མཆི་མ་འདོན་
བཞིན་པའི་བཙུན་མོས་རེ་སྒུག་བྱས་ཏེ་ཐོབ་པ་ནི་འཕྲིན་བཟང་མིན་ཏེ་
ཤི་སྐད་རེད། གྲི་གུམ་བཙན་པོ་མིན་ཏེ་ལོ་ངམ་རྟ་རྫི་རེད། ལོ་ངམ་
གྱིས་དེ་མ་ཐག་“ བཙན་པོ་གྲོངས་སོང་བས། ངས་ཁོང་གི་སྐུ་གདུང་
ཟངས་ཀྱིས་བཏུམས་པའི་ཤིང་གི་ག་འུར་བཅུག་སྟེ། ཡར་ལུང་གཙང་
པོར་བསྒྱུར་ཟིན། སྲས་ཤ་ཁྲི་ཀོང་པོ་དང་
། ཉ་ཁྲི་ཉང་པོ། བྱ་ཁྲི་སྤོ་བོ་
བཅས་སོ་སོར་སྤྲུགས། བཙུན་མོ་ཕོ་བྲང་གི་ཞམ་འབྲིང་དུ་སྡོད་
ཅིག་” ཅེས་དྲིལ་བསྒྲགས།
བཙུན་མོས་“ ང་ལ་མངལ་ཆགས་ཡོད་པས་བྱ་ཁྲི་དང་ལྷན་དུ་
སྤྲུགས་ཤིག ང་རང་ཕོ་བྲང་ནང་སྡོད་དུ་མི་འཇུག་པར་འཚལ་” ཞེས་
ཞུས་པ་ན། ལོ་ངམ་ངོ་མདོག་འགྱུར་ཏེ། “ ད་ལྟ་འོམ་བུ་གླ་སྒང་གི་
བདག་པོ་ང་ཡིན། ཁྱེད་ཅག་གིས་ངའི་བཀའ་ལ་ཉན་དགོས། ཁྱི་རྒན་
མ། ཁྱོད་གཙོ་བོ་བྱས་ཏེ་ཡར་ལ་བཞག་ན། གསོ་སྒྱེ་ཁུར་ནས་མར་ལ་
མ་ལྡིང་དང་། གྲི་གུམ་བཙན་པོའི་རུམ་དྲོ་ན་ངའི་རུམ་མི་དྲོ་བ་སྲིད་
(1)ཞམ་འབྲིང་ནི་ཞབས་འབྲིང་སྟེ་འཁོར་གཡོག་གི་དོན།
༩ 122 s



ལོ་ངམ་རྟ་རྫིས་གྲི་གུམ་བཙན་པོ་བཀྲོངས།
དམ་”ཞེས་ངར་གཏམ་བཤད།
བཙུན་མོས་རང་ཉིད་བདུད་རྒན་དེའི་ལག་ནས་མི་ཐར་བ་ཤེས་
ཏེ། སྲས་རྣམས་ལ་འོ་རེ་བྱས་ཏེ། ཁོ་ཚོར་ཞང་པོ་བོན་བླ་གནམ་ལྷ་
འཚོལ་བ་དང། བཙན་པོའི་སྐུ་གདུང་བཙལ་ནས་འོ་ལྡེ་སྤུ་རྒྱལ་ཚང་གི་
ཤ་འཁོན་གླན་དགོས་པར་གདམས། ཤ་ཁྲི་དང༌། ཉ་ཁྲི། བྱ་ཁྲི་སྤུན་
མཆེད་གསུམ་གས་ངུ་བཞིན་དུ་རང་གི་མ་ལ་ ཕྱི་ ཕྱག་བགྱིས་ ཤིང་།
བརྗིད་ཆགས་ལྷུན་སྡུག་གི་ཕོ་བྲང་འོམ་བུ་གླ་སྒང་ལ་ལྟ་བཞིན་དུ་འབྲལ་
མི་བཟོད་པའི་ངང་ལ་ཞལ་གྱེས། །
ཤག་ཤག་ཏུ་འབབ་པའི་སྟོན་གྱི་ཆར་བས་འོམ་བུ་གླ་སྒང་ལ་དྲག་
ཏུ་བརྡུངས་ཤིང་། ལྷོག་ལྷོག་ཏུ་འཕྱུར་བའི་ན་བུན་གྱིས་ཡར་ལུང་གི་
ཡུལ་ཀུན་ཡོངས་སུ་བསྒྲིབས། ཤ་ཁྲི་དང་། ཉ་ཁྲི། བྱ་ཁྲི་གསུམ་ག་
ལས་མཁན་འགས་དེད་དེ་འདམ་གྱིས་སྦགས་པའི་ལམ་ལ་ཞུགས་
ནས་དུ་སྨུག་གི་ཀློང་ལ་ཕར་སོང་།
དེ་ལས་མཁན་ནི་གཤིན་རྗེའི་ཕོ་ཉའི་མིང་སྟེ། འདིར་ཁྲིམས་ལག་བསྟར་བྱེད་མཁན་གྱི་
དམག་མི་ལ་གོ་དགོས།
༠123༠



སྐོམ་སེལ་བདུད་རྩིའི་ཆུ་རྒྱུན། (༨)
གསལ་ལ་མི་གསལ་བའི་ཟླ་འོད།
དོན་གྲུབ་དབང་འབུམ།
གྲོང་ཁྱེར་འདིའི་བརྩེགས་རིམ་བཅུ་བཞི་ཅན་གྱི་ཁང་ཆེན་དེ་
སྲོད་ཀྱི་མཚམས་སྤྲིན་རབ་ཏུ་བཀྲ་བའི་འོག་ཏུ་རྔམ་བརྗིད་དང་ལྡན་
པར་སྣང་། ང་རང་གྲོང་གསེབ་དང་འབྲོག་ཁུལ་དུ་དམངས་ཁྲོད་རྩོམ་
རིག་འཚོལ་སྡུད་དུ་སོང་ནས་ལོ་ཕྱེད་ཙམ་འགོར་ཞིང་། ད་སོ་མ་མེ་
འཁོར་ལས་བབས་པ་ཡིན། ང་རང་རླངས་འཁོར་དུ་ཉིན་གསུམ་དང་
མེ་འཁོར་དུ་ཉིན་གཉིས་བསྡད་པའི་རིང་ལ་དཀའ་ངལ་མང་པོ་མྱངས་
པར་བརྟེན། ལུས་ཀྱི་རྡུལ་དྲི་ཐུ་ལི་ལི། གོས་ཀྱི་དྲེག་པ་འོད་ཀྲིག་ཀྲིག་
བྱེད་ནའང་ཁམས་དྭངས་ཤིང་སྣང་བ་སྐྱིད་པོ་ཞིག་བྱུང་། རྒྱུ་མཚན་ནི་
མི་རིང་བར་ལོ་ཕྱེད་རིང་ལ་མ་རིག་པའི་བློ་མཐུན་རྣམས་ལ་ཐུག་ཐུབ་
པས་ཡིན་ནོ། །ཡིན་ན་ཡང་འཕྲལ་དུ་བློ་ཡུལ་ལས་འདས་པའི་དོན་ཞིག་
གིས་ངའི་སྣང་བ་སྐྱིད་པོ་དེ་དཀྲུག་པར་བྱས།
ང་རང་ཉལ་ཁང་གི་སྒོ་དྲུང་དུ་སླེབས་པ་དང་། རྡོག་ཁྲེས་]ཐང་
1.རྡོག་ཁྲེས་ནི་ཁུར་པོའི་མིང་། །
༩124 o



གསལ་ལ་མི་གསལ་བའི་ཟླ་འོད།
ལ་བཞག་སྟེ་ལྡེ་མིག་ལེན་རྩིས་བྱེད་དུས། གློ་བུར་དུ་ནང་ནས་མི་སྐད་
ཅིག་ཐོས། དེ་ནས་ངས་“ ཨ་ཡ་མཚན། ངའི་ཉལ་ཁང་དུ་མི་གཞན་གྱི་
སྐད་གྲག་དོན་ཅི་ཡིན་ནམ་” སྙམ་ནས་ཞིབ་ལྟ་ཞིག་བྱས་པ་ན། སྔར་
གྱི་ཟླ་བཅག་སྟེ་ཟླ་གསར་པ་ཞིག་བརྗེས་ཤིང་། སྒོ་གླེགས་ཀྱི་ངོས་སུ་བཀྲ་
ཤིས་ཟུང་ལྡན་གྱི་ཡི་གེ་དམར་པོ་ཁྲུ་གང་ལོང་བ་ཞིག་ཀྱང་སྦྱར་འདུག་
པས། ང་རང་དབང་མེད་པར་སྙིང་རླུང་སྟོད་ལ་འཚངས་ཏེ་སྒོ་བརྡུངས་
པ་ཡིན། །
སྐབས་དེར་ནང་ནས་མི་ཞིག་གིས་གད་མོའི་སྒྲ་དང་མཉམ་དུ་
སུན་སྣང་དང་མི་འདོད་པའི་སྐད་གདངས་ཀྱིས་“ སུ་ཡིན་”ཞེས་དྲིས་
བྱུང་།
“ ང་ཡིན་” ཞེས་ངས་ཁོང་ཁྲོ་གནོན་དཀའ་བའི་སྒོ་ནས་ལན་
བཏབ་པ་ཡིན།
དེ་ནས་ལོ་སུམ་ཅུ་རྩ་གྲངས་ལ་སོན་པའི་གཞོན་ནུ་“ བགྲེས་པོ་”
ཞིག་གིས་སྒོ་ཕྱེས་ཤིང་གུས་པ་དང་ལྡན་པའི་སྒོ་ནས་“ཁྱེད་རང་ནི་''
ཞེས་དྲིས་བྱུང་། ངས་“ ང་རང་ཁང་པ་འདིའི་བདག་པོ་ཡིན་” ཞེས་
ལན་གནམ་ལྕགས་ཐོག་འདྲ་བ་ཞིག་བཏབ་པ་ཡིན། “ འོ། དགོངས་
འགལ་མ་གནང་། དོན་འདི་” ཞེས་ཕོ་གཞོན་དེས་བཟོད་གསོལ་གྱི་
ཚུལ་དུ་“ ང་རང་Bསློབ་ཆེན་གྱི་ཞིབ་འཇུག་འཛིན་གྲྭ་ནས་མཐར་ཕྱིན་
125



སྐོམ་སེལ་བདུད་རྩིའི་ཆུ་རྒྱུན།
(༨)
རྗེས་འདིར་བགོས་པ་ཡིན། ཐོག་མར་འབྱོར་ཐོ་འགོད་དུས་ལས་ཁུངས་
ཀྱིས་ཁང་པ་མེད་ཟེར། རྗེས་སུ་ང་རང་གནས་སྐབས་སུ་འདིར་སྡོད་དུ་
བཅུག་པ་ཡིན། ཨུམ། ང་རང་ལོ་ཅུང་ཙམ… གྲོགས་མོས་ཀྱང་
ལོ་བརྒྱད་ལ་བསྒུགས་པས། འདི་ནས… ཧེ་ཧེ། དགོངས་
འགལ་མ་གནང་” ཞེས་ཟེར།
ངའི་སེམས་ལ་ཁོ་རང་ལ་ཁག་མི་འདུག གཉེན་བསྒྲིགས་མ་
ཐག་པའི་མག་གསར་དང་བག་གསར་གྱི་གམ་དུ་མང་པོ་ལབ་མི་འོས་
སྙམ་སྟེ་རྡོག་ཁྲེས་ཁུར་ནས་གཞུང་ལས་ཁང་ལ་སོང་བ་ན་མི་གཅིག་ཀྱང་
མི་འདུག དེ་ནས་ང་རང་མགོ་ཁྲིད་བཙལ་དུ་སོང་ཚེ། ཁོང་ས་གནས་
གཞན་དུ་ཚོགས་འདུར་ཕེབས་ཤིང་། མགོ་ཁྲིད་གཞོན་པ་ཡང་ན་སྟེ་
སྨན་ཁང་དུ་བསྡད་ཟེར། བློ་མཐུན་ཞིག་གིས་ཉེ་ལམ་ལས་ཁུངས་ཀྱི་
དོན་ཆེ་ཕྲ་ཐམས་ཅད་སྤྱི་ཁྱབ་ཡན་ལག་ཧྲུའུ་ཅིས་བདག་སྐྱོང་བྱེད་
བཞིན་འདུག་ཟེར་བ་ལྟར་ང་རང་འཕྲལ་དུ་ཁོང་གི་ཁྱིམ་དུ་སོང་བ་ཡིན།
“ འོ། ཁྱོད་རང་ཕྱིར་སླེབས་པ་ཡིན་ནམ། ཅི་འདྲ་རེད། ལག་
འབབ་བཟང་ངམ་” ཞེས་སྤྱི་ཁྱབ་ཡན་ལག་ཧྲུའུ་ཅིས་འཇམ་པའི་ངག་
གིས་དྲིས་ཀྱང་། ང་ནི་ཐང་ཆད་པར་གྱུར་པས་འཕྲལ་དུ་“ ངའི་ཁང་
པ” ཞེས་དྲིས་པ་ལ། ཁོང་གིས་ཅི་ཡིན་ཆ་མ་འཚལ་བའི་ངང་ནས་
“ ཁང་པ་ཅི”ཞེས་དྲིས་བྱུང་། །
126
༽



གསལ་ལ་མི་གསལ་བའི་ཟླ་འོད།
དེ་ནས་ངས་སེམས་ཀྱི་མེ་ལྕེ་མར་མནན་ནས་ “ ངའི་ཉལ་ཁང་
.… ”ཞེས་བརྗོད་པ་དང་། ཁོང་གིས་“ འོ་རེད། རེད་རེད་རེད།
ཁྱོད་ཀྱི་ཉལ་ཁང་ཟེར་རམ། ང་འདི་ལྟར་བརྗེད་ངས་ཆེ། ཁྱོད་ཀྱི་ཁང་
པའི་ནང་དུ་Bསློབ་ཆེན་ནས་བགོས་འོངས་པའི་ཞིབ་འཇུག་སློབ་མ་
ཞིག་སྡོད་དུ་བཅུག་པ་ཡིན། འདི་ཡང་འུ་ཐུག་པའི་ཐབས་རེད་ཡ་”
ཞེས་ཟེར་བས། ངའི་མིག་ཟུང་ལས་མེ་སྟག་མཆེད་པ་ལྟར་གྱུར་ཅིང་།
སླར་ཡང་འདི་སྐད་དུ། །
“ངའི་དཔེ་ཆ། ད་དུང་འཕྲིན་ཡིག་དང་དཔྱད་གཞིའི་ཡིག་ཆ་
མང་པོ་ཡོད་པས། ཁྱོད་ཚོས་ང་ལ་མི་འདྲི་བར་རང་དགར་ཁྱེར་བ་ཅི་
ཡིན། འདི་ལྟར་མི་ལ་བརྙས་བཅོས་བྱས་ནས… ” ཞེས་བརྗོད་
པས། ཧྲུའུ་ཅིས་“དོན་ཕྲན་འདི་ལྟ་བུ་ཞིག་ལ་ཁོང་ཁྲོ་ལང་དོན་ཅི་ཡོད།
ཁྱོད་ཀྱི་ཅ་ལག་ཚང་མ་སྲིད་འཛིན་གཞུང་ལས་ཁང་དུ་བཞག་ཡོད། ཅ་
ལག་རྣམས་གཅིག་ཀྱང་མི་ཆད། སྣ་གཅིག་ཆད་ན་ང་བཙལ་དུ་ཤོག”
ཅེས་སྨྲས།
“ བློ་མཐུན་ཧྲུའུ་ཅི་ལགས། འོ་ན་རྩ་ཁྲིམས་སུ་མི་སྒེར་གྱི་སྡོད་
ཁང་མི་རང་ཉིད་མ་འཐད་པར་རང་དགར་ལེན་མི་ཆོག་ཅེས་གཏན་ལ་
ཕབ་པ་མ་ཡིན་ནམ།”
“ ལོས་ཤེས། ལོས་ཤེས། དེ་ང་ཚོ་ཚང་མས་ཤེས། ཁྱོད་ཀྱི་



སྐོམ་སེལ་བདུད་རྩིའི་ཆུ་རྒྱུན།
(༨)
ཉལ་ཁང་གི་དོན་དེ་ཀྲི་པུའུ་ཚོགས་ནས་གྲོས་བྱས་ཤིང་། ཚང་མས་ལག་
པ་ཡར་བསྒྲེངས་པ་རེད… ཁྱོད་ཀྱི་བཤད་ཚུལ་ལྟར་ན། ང་ཚོས་
ཁྲིམས་འགལ་གྱི་བྱ་བ་ཞིག་བྱས་པ་དང་འདྲ།”
“ འོ་ན། རྩ་འཛུགས་ནས་ང་རང་ལ་གནས་འཆའ་ས་ཞིག་མི་
སྟེར་བ་ཅི་ཡིན།”
“ འདི… ཁང་པའི་དོན་ཧ་ཅང་ཐག་གཅོད་དཀའ། འོ་ན།
གནས་སྐབས་སུ་ཁྱོད་རང་སྲིད་འཛིན་གཞུང་ལས་ཁང་དུ་ཉིན་འགར་
འདུག་ཐབས་གྱིས་དང་། མགོ་ཁྲིད་སླེབས་རྗེས། སླར་ཡང་ཀྲི་པུའུ་ཨུ་
ཡོན་ཚོགས་ནས་གྲོས་ཤིག་བྱེད།”
ངས་སྲིད་འཛིན་གཞུང་ལས་ཁང་གི་ལྡེ་མིག་བཟུང་ནས་རྒྱ་ལམ་
གྱི་ཕྱོགས་སུ་འགྲོ་དུས། མུན་རུབ་འདུག་པས། རྒྱང་རིང་ཤར་ཕྱོགས་
ཀྱི་མཁའ་དབྱིངས་སུ་ཉ་གང་ཟླ་བ་སྤྲིན་གསེབ་ཏུ་རྒྱུ་ཞིང་། ས་གཞི་ན་
ཟླ་འོད་གསལ་ལ་མི་གསལ་བ་ཞིག་སྤྲོ་ཞིང་གདའོ། །
23



ས་སྨྱུག
གཡུང་དྲུང་རྒྱལ།
མིའི་རིགས་ལ་བདེ་སྐྱིད་སྐྲུན་པའི་ཆེད་དུ།
ཉམ་ཆུང་བའི་རང་ལུས།
གྲགས་མེད་ཚོར་མེད་ངང་།
ནག་པང་གི་ངོས་སུ་ཕུལ།
དེ་ལྟ་མོད་ཀྱང་། །
ཤུལ་དུ་བཞག་པ་ནི།
གསེར་དངུལ་གྱི་རི་རབ་ལས་ཀྱང་རིན་ཐང་བྲལ་བའི།
དྲན་རྟོག་གི་རི་མོ་ལགས།
མི་རགས་ལབ
༠129a



སྐོམ་སེལ་བདུད་རྩིའི་ཆུ་རྒྱུན། (༨)
ཨ་མ།
སྟོན་ཟླ།
ཨ་མ། ཨ་མ་གཞན་དང་འདྲ་བར།
ནམ་རྒྱུན་འཛུམ་དམུལ་དམུལ།
ས་རུབ་ཁར་ད་གཟོད་ཡུལ་དུ་ལོག་ན།
ཁ་ནས་ལབ་ལབ་ཁ་ཤས་བྱེད་མུར། །
ཨོང་བ་སྐམ་པོ་སྤར་མོ་བྱས་ནས་ཐབ་ཁུང་དུ་གཏོར།
པང་ཁེབས་ཀྱི་སྣེ་མོས།
ངའི་ས་རྡུལ་གྱིས་ཁེངས་པའི་གདོང་བ་འབྱིད་དུས།
ངས་འབྱིད་ལོང་མ་བྱིན་པར་བརྒྱུགས་ནས།
རླངས་པ་འཐུལ་འཐུལ་གྱི་སླ་ངའི་ཁ་ལེབ་ཕྱེ་ཙ་ན། །
ཁོ་མོས་ང་ལ་ཐལ་ལྕག་ཡང་མོ་ཞིག་གཞུས་ཤིང་།
ཁྲོ་བའི་ཉམས་སྟོན་ངེས་ཀྱང་། །
བྱམས་བརྩེའི་མིག་ཟུང་ལས། །
ཁོ་མོའི་གསང་བ་འཆོར་འགྲོ།
t 130 a



ཨ་མ་ནི་འཇིག་རྟེན་ན་ཐམས་ཅད་རྟོགས་མཁན་དང་།
ཨ་མ་ནི་ཅི་ཡང་ཡོད་པའི་ཕྱུག་པོའང་ཡིན་སྙམ།
མིན་ནམ། མི་ཤེས་པ་ཐམས་ཅད་ཨ་མ་ལ་འདྲི་ཞིང༌།
མེད་པ་ཐམས་ཅད་ཨ་མ་ལ་སློང་།
འཇིགས་སྐྲག་གང་འདྲར་ཐུག་ཀྱང་།
ཨ་མ་ཡོད་པ་ཙམ་གྱིས་ཆོག་
ཐ་ན་ཨ་མའི་མཚན་ནས་བོས་པ་ཙམ་གྱིས་ཀྱང…
སྐར་ཚོགས་བཀྲ་བའི་མཚན་མོར།
ང་རང་ཨ་མའི་རྫོགས་རྒྱུ་མེད་པའི་ལྷ་སྒྲུང་གི་
འཇིག་རྟེན་དུ་འཁྱམས།
“ གནའ་སྔ་མོར་ནགས་ཚལ་ཞིག་ན།།
གཞོན་ནུ་ཕོ་མོ་ཟུང་ཕན་ཚུན་ཤིན་ཏུ་བརྩེ།
ཉིན་ཞིག་གཞོན་ནུ་དེ་རི་དྭགས་བཤོར་དུ་སོང་ཞིང་།
དེ་ནས་བཟུང་ཕྱིར་ལོག་རྒྱུ་མ་བྱུང… ”
ཆུ་ཐིགས་དྲོད་མོ་གཉིས་ངའི་དཔྲལ་བའི་ངོས་
ལ་འགྲིལ་སོང་།
ཨ་མ་ཅི་ལ་ངུས་པ་ཡིན་ནམ།
འོ131



སྐོམ་སེལ་བདུད་རྩིའི་ཆུ་རྒྱུན། (༨)
ངས་ཤེས་མ་སོང་།
“ བྱིས་པ་ཡ་རབས་རྣམས་ཀྱིས་ཆུད་ཟོས་མི་བྱེད།”
ཨ་མས་ནམ་རྒྱུན་འདི་སྐད་གསུངས།
སློབ་མགོ་རྩོམ་དུས། །
སྐུད་པས་བསྒྲིལ་བའི་རས་ཐུམ་དེ་ལས།
ང་ལ་སློབ་ཡོན་གཏོང་ངེས།།
འབྲི་དེབ་ཉོས་པའི་ལྷག་མ་ཕྱིར་ཨ་མ་ལ་སྤྲད་ན།།
གཅེས་ཕྲུག་བསམ་ཤེས་སོང་ཞེས་ངའི་མགོ་
ལ་བྱིལ་བྱིལ་བྱེད་ངེས།
དངོས་གནས་བཤད་ན་ཁུག་མའི་ནང་དུ་ཟུར་གཉིས་གསུམ་
ཙམ་སྔ་ས་ནས་བསྡུས་ཟིན། །
ལྷས་ཀྱི་ཁམ་སྡོང་གི་མེ་ཏོག་ལོ་རེ་བཞིན་བཞད།
ཤེས་མེད་ཚོར་མེད་དུ་ངའི་གཟུགས་པོ་ཇེ་མཐོ་རུ་སོང་།
ཨ་མའི་གནག་སྣུམ་གྱི་ལན་བུའི་ནང་དུའང་། །
སྐྲ་དཀར་རྐང་མང་སྐྱེས་སོང་།
མཚམས་མཚམས་ལ། ཚ་མོ་ཞིག་པང་ན་འདོད་ཟེར།
ཨ་མས་ཅི་ཡང་ཤེས་ཀྱིན་མེད།
132 s



སྒེའུ་ཁུང་གི་ཁ་ཕྱོགས།
སྒེའུ་ཁུང་གི་ཁ་ཕྱོགས།
བྱ་མདོ་རབ་རྒྱས། །
མི་ལ་ལས། སྒེའུ་ཁུང་གི་ཁ་ཕྱོགས།
རྙེད་བཀུར་ལ་བསྐོར་ནས་ཕྱེས་སོང་།
མི་ལ་ལས། སྒེའུ་ཁུང་གི་ཁ་ཕྱོགས།
སྙན་གྲགས་ལ་བསྐོར་ནས་ཕྱེས་སོང་།
ད་དུང་མི་ལ་ལས།
སྒེའུ་ཁུང་གི་ཁ་ཕྱོགས་མུན་པར་བསྐོར་ནས་ཕྱེས་སོང་།
མདུན་ཕྱོགས་ན། ཉི་ཟླའི་འོད་སྣང་དང་།
དགུ་ཚིགས་ཀྱི་དྲང་བདེན་ལ།
ལྷད་མེད་པའི་བསེར་རླུང་བཞིན་འཁོར་བའི།
ཐག་རིང་གི་མགྲོན་པོ་དང་བྱུར་དམར་གྱི་རྐང་གླིང་སྙན།
མདུན་ཕྱོགས་ན། རི་བོའི་ལྷུན་ཆགས་དང་།
ཆུ་བོའི་དྭངས་གཙང་ལ། །
མདའ་མོ་བཞིན་དྲང་ཤ་ལེར་འཁོར་བའི།



སྐོམ་སེལ་བདུད་རྩིའི་ཆུ་རྒྱུན། (༨)
མེ་ཏོག་གི་གསེང་ལམ་དང་།
གསེར་མདོག་གི་ཀོ་གྲུ་ཆུང་ཆུང་མཛེས།
མདུན་ཕྱོགས་ན། ཟོལ་མེད་བབ་ཆགས་དང་།
སྒེར་སེམས་མེད་པའི་གཞན་ཕན་རྐྱང་བར།
སྙེ་མ་བཞིན་མགོ་ལྕོག་དུད་པའི།
ལྗིད་ཏིག་ཏིག་གི་རྨི་ལམ་དང་།
གསེར་འོད་ལམ་ལམ་གྱི་སྨོན་འདུན་བཞད།
བརྩེ་ལྡན་གྱི་གྲོགས་པོ་ཚོ།
མདུན་ཕྱོགས་ན་འདི་ལྟར།
ངོ་མཚར་བའི་ཚེ་སྲོག་ལ། སེམས་འགྱོད་མི་དགོས་པའི།
འགྲུལ་བཞུད་ཀྱི་ཁ་ཕྱོགས་གང་མང་མཆིས་ན།
ང་ཚོས་ཅིའི་ཕྱིར། རང་རང་གི་སྒེའུ་ཁུང་། །
རྟག་བརྟན་གྱི་དབྱར་གཞུང་རེ་བཙལ་ནས་མི་སྐོར་ཨང་།
༩ 1343



རླུང་།
ལྷ་རྒྱལ་ཚེ་རིང་།
ང་ནི་གཟུགས་མེད་ཀྱི་འཁྱམས་པོ་ཡིན།
ང་ལ་ཚད་མེད་ཀྱི་རང་དབང་མཆིས།
ངས་གངས་རྒྱན་པད་མའི་བསུང་ངད་པང་དུ་ཁྱེར་ནས། །
གཙང་པོའི་ཕ་མཐར་བརྒྱུགས་ཏེ།
ཆུ་ལེན་བུ་མོའི་གདོང་དུ་བཏབ།
རི་བོའི་ཕ་རོལ་བརྒལ་ཏེ།
ཐང་སྨུག་སྦྲ་ཁྱིམ་ནང་ལ་བསྐྱིལ།
ང་ནི་གཟུགས་མེད་ཀྱི་འཁྱམས་པོ་ཡིན།
ང་ལ་ཚད་མེད་ཀྱི་རང་དབང་མཆིས།
ངས་བྱུང་གླིང་འཁྱགས་རླུང་ལ་འཐབ་རྔ་བརྡུངས་ཏེ།
རི་སྒང་དང་ཐང་ཆེན་དུ་རྒྱང་སྐྱོད་བྱས་ཚེ།
ས་རྡུལ་གྱི་སྤྲིན་ཕུང་རྗེས་སུ་འཐེན།
ལུང་ཁོག་དང་ནགས་ཚལ་དུ་དཔུང་འཇུག་བྱས་ཚེ།
༩135a



སྐོམ་སེལ་བདུད་རྩིའི་ཆུ་རྒྱུན། (༨)
འུར་འུར་གྱི་སྨྲེ་སྔགས་བྲག་ཅར་འཁོར།
ངས་སྟོན་མཇུག་གི་སྡོང་ལོ་ས་ལ་བསྙིལ་ནས།
དྭངས་བསིལ་གྱི་ཉལ་འགྲོ་ལ་བསྐུར་ཚེ།
དུས་ཚིགས་ཀྱི་བཞུར་འགྲོས་དེ་ཁུར་ནས་ཐལ།
ང་ནི་གཟུགས་མེད་ཀྱི་འཁྱམས་པོ་ཡིན།
ང་ལ་ཚད་མེད་ཀྱི་རང་དབང་མཆིས།
ངས་གྲོ་ཞིང་ཁ་ནས་ཐག་རིང་ལམ་ལ་ཅེ་རེར་ལྟ་བའི། །
ན་ཆུང་སྒེག་མོའི་ལྭ་འདབས་གུར་དུ་ཕུབ་རྗེས།
སྒེག་མོའི་དྲན་སྣང་གི་གླུ་དབྱངས།
ཐག་རིང་ཡུལ་ན་གནས་པའི་ཕོ་གསར་གྱི་གམ་དུ་ཁྱེར།
ངས་སློབ་ཆུང་གི་ལྷས་རར་མཆོང་རྒྱུག་བྱེད་པའི། །
བུ་མོའི་ལན་བུ་ཡར་འགྱོག་མར་གཡུག་བྱས་རྗེས།
སློབ་གྲྭའི་འཚར་ལོངས་ཀྱི་གླུ་སྒྲ།
འབྱམས་ཀླས་ཨ་སྔོན་དབྱིངས་སུ་ཁྱེར།
[བསྙིལ་ནི་འདིར་སྡོང་ལོ་མང་པོ་ཐོར་བའམ་ལྷུང་བའི་དོན།
(2)ཉལ་འགྲོ་ནི་ཆུ་བོའི་མངོན་བརྗོད།
136



མི་འཐེང༌རྟ་འཐེང་ཁྱི་འཐེང་གསུམ།
མི་འཐེང་རྟ་འཐེང་ཁྱི་འཐེང་གསུམ།
འདན་མ་ཐབས་ཀྱིས་འཐེང་བོར་བསྡུས། །
ཧོར་གྱི་རྟ་ཁྱུ་མང་པོ་དེད། །
དཔའ་ཆེན་འདན་མས་མདའ་གཅིག་གིས། །
རྨེ་རུ་རྩེ་ཡི་ཀླད་ཕོར་བཀོག །
དེར་འདན་མ་མི་རྟ་གཉིས་ཧོར་ཨ་དཀར་རྒྱ་ལམ་གོང་མའི་ལ་
བཙས་འགྲམ་དུ་སླེབས་ཏེ། ཧོར་གྱི་ཕྱོགས་ལ་བལྟས་པས། ཐང་
དམར་པོ་བཞི་ལིང་གོང་བ་ན། ཧོར་སྡེ་དམར་ནག་བཅུ་གཉིས་ཀྱི་ལས་
དམག་དེ། ལྟ་བ་མིག་གིས་མི་བཟོད། བསམ་པས་ཞིབ་ཀྱིས་མི་ལང་།
ཨ་ཆེན་ཐང་བ་གྲུ་བཞི་ན། སྔོ་རྒྱ་ཁབ་ཙམ་བར་ས་མེད་པར། དུད་
རླངས་དང་སྨུག་པ་ནོར་བར་བྱས་ནས་བསྡད་ཡོད་པར། ཚ་ཞང་
འདན་མས་ལྟ་རྟོག་ཞིབ་ཏུ་བྱས་ནས་བལྟས་པའི་ཚེ། གཡས་རུ་གུར་
དཀར། གཡོན་རུ་གུར་སེར། གོང་རུ་གུར་ནག་གིས་བྱས། ཧོར་རུ་
ཐང་དགུ་པོ་ཚོ་གསུམ་དུ་བགོས་ནས་རུ་གསུམ་གྱི་རྒྱབ་ཏུ་འཐུད། སྒར་
(Jའཐེང་ནི་རྐང་ལག་གྱོལ་བའི་དོན།
︽ 137



སྐོམ་སེལ་བདུད་རྩིའི་ཆུ་རྒྱུན།
(༨)
སྣེ་ལ་ཧོར་ཤན་པའི་ལས་དམག་པཱ་དུར་ཁྲི་སྐོར་བཅུ་གཉིས་ཀྱི་སྒར་
བརྒྱབ། སྒར་སྒོ་ཐམས་ཅད་གླིང་ལ་གཏད་ནས་གདའ་སྐད་དོ། །
དེ་དུས་ཚ་ཞང་འདན་མ་བྱང་ཁྲའི་བསམ་པར། ཧོར་ཤན་པའི་
དམག་སྣེ་སྟོན་ལུགས་དང་། རྩེད་མོ་ཅི་བྱས་ཀྱང་མདའ་ཁ་མདུང་ཁ་
གླིང་ཕྱོགས་ལ་བསྒྱུར་འདུག་གཤིས། ད་རེབ་ཧོར་དམག་གླིང་ལ་ཡོང་
བ་ཐག་གིས་ཆོད། དེ་རིང་དཔའ་དེ་བྱས་ཅིག་གིས་རྟིང་མ་མ་བླངས་
ན། ཕོ་ཤི་ལེ་དགུ་བས་ཐུ་བསམས་ནས། ཉིན་རི་ངོས་ནས་བ་ལུ2
བཏུས། སྲིབ་རི་ངོས་ནས་ཤུག་པ་བཏུས། ཉིན་སྲིབ་བར་ནས་མཁན་
པ་བཏུས་ནས། ལྷ་བསང་སྤྲིན་དཀར་ལངས་འདྲ་ཞིག་བཏང་ནས་
དགྲ་ལྷ་དཔང་བསྟོད་བྱས། །
དེར་ཅང་ཤེས་དངོས་གྲུབ་ལྡེམ་པ་ན་རེ། ཚ་ཞང་འདན་མ་བྱང་
ཁྲ་ལགས། ཁྱོད་སྟེང་གི་མི་དེ་རྒོད་པས་ན། ང་འོག་གི་རྟ་བོ་ཞན་དོན་
མེད། སྐྱེ་བ་འདི་ཡི་སྔོན་མ་ལ། ཁྱོད་ཀྱང་རྒྱ་གར་གྲུབ་ཆེན་རེད། རྟ་
ང་ཡང་རྒྱ་གར་ཡུལ་གྱི་བྱ་རྒོད་པོ་མངོན་ཤེས་ཅན་ཞིག་ཡིན། ང་རང་མི་
རྟ་གཉིས་དང་པོ་ནས་སྨོན་ལམ་གཅིག་ཏུ་ཐེབས་ཡོད་པས། རྒྱབ་
]ད་རེབ་ནི་ད་ཐེངས་ཀྱི་དོན།
(2བ་ལུ་ནི་ཡུལ་སྐད་དུ་སུ་རུ་དཀར་པོ་ཟེར་བའི་ཤིང་ཕྲན་དེའི་མེ་ཏོག་གི་མིང་ཡིན། །
༩ 138 。



མི་འཐེང༌རྟ་འཐེང༌ཁྱི་འཐེང་གསུམ།
ནས་]འབྲལ་ལེ་ཅིག་མི་ཡོང་། ད་ནི་ཧོར་དམག་གི་སྒར་འགྲམ་དུ་མ་
སླེབས་བར་རྟ་འཐེང་མི་འཐེང་ཁྱི་འཐེང་གསུམ་དུ་བརྫུ། སྟེང་གི་མི་
རྐང་ཐང་ལ་འགྲོ། འོག་གི་རྟ་སྒ་སྟོང་དུ་ཁྲིད་དེ་འགྲོ། དེ་ནས་གློག་
དམར་འཁྱུག་ལེ་འདྲ་བ་ཞིག་གཟོད་བྱ་ལོང་ཡོད་ཟེར། དེ་ནས་འདན་
མས་གཏམ་དེ་མིན་རྒྱུ་མི་འདུག་སྙམ་ནས། རྟ་འཐེང་མི་འཐེང་ཁྱི་
འཐེང་གསུམ་དུ་བསྡུས། རྟ་སྒ་སྟོང་དུ་ཁྲིད་ནས་རྐང་ཐང་ལ་ཐུར་དུ་
ཕྱིན་ཏོ། །
དེར་སྒར་འཁྲིས་སུ་གད་པ་མཐོ་དམན་ཅུང་ཞིག་ཡོད་པ་ནས།
ཚ་ཞང་འདན་མ་བྱང་ཁྲ་དེས། རྨོག་དཀར་གྱི་འདབ་ར་ཕབ། ཁྲབ་
དཀར་གྱི་རྒྱུན་ཐག་འཐེན། མདོ་དྲུག་འཁོར་གསུམ་བསྡམས། རྟ་
འདོ་བའི་གློ་ལེན་འཐེན། ཆིབས་དངོས་གྲུབ་ལྡེམ་པའི་གོང་དུ་བུད་
ནས། ཧོར་དམག་གི་ནང་དུ་གློག་དམར་འཁྱུག་འདྲ་ཞིག་བྱས་ཏེ་
གཤགས་ནས་བྱུང་། དེར་ཤན་པའི་སྒར་དང་ཐུག་པ་ན། ལས་གུར་ལ་
གྲི་ཤན་བརྒྱབ། ཇ་ ཐབ་བཅོ་བརྒྱུད་རྫོགས། ༧ ཐབ་གསུར་གནམ་
ནག་ལང་འདྲ་ཞིག་བྱས། ཉིན་རྟ་ཉིན་ནས་བསྡུས། སྲིབ་རྟ་སྲིབ་ནས་
(1)རྒྱབ་ནས་ཞེས་པ་ནི་རྗེས་ཕྱོགས་སུ་ཞེས་པའི་དོན། །
(འཁོར་གསུམ་ནི་མཚོན་ཆ་མདའ་གྲི་མདུང་གསུམ་མོ། །
(3)རྫོགས་ནི་བསློགས་པ་སྟེ་ཕྱི་ནང་དང་སྟེང་འོག་གོ་ལྡོག་པའི་དོན།
139a



སྐོམ་སེལ་བདུད་རྩིའི་ཆུ་རྒྱུན། (༨)
བསྡུས། ཉིན་སྲིབ་བར་ནས་བསྡུས། ཀི ། ཧོ། གསུམ་གྱིས་
གནམ་ས་བཀང་ནས་དེད་སོང་ངོ༌། །
དེར་ཤན་པ་རྨེ་རུ་རྩེས་གུར་དཀར་ལ་བརྡར་ཆུ་བླུད་པའི་གླུ་འདི་
ལྟར་བླངས་སོ། །
གླུ་ཐ་ལ་ལ་མོ་ཐ་ལ་ལེན། །
གླུ་ཨ་ལ་ལ་མོ་ཨ་ལ་ལེན། །
གླུ་ལེན་པའི་མགོ་རྒྱན་ཡོང་ལེ་མེད། །
ཚིག་འཐུ་བའི་ལོང་ཁོམ་མི་གདའ་ལགས། །
ལས་གུར་དཀར་པོའི་གཞི་དཀྱིལ་ན། །
སྟག་ཐུལ་ཁྲ་མོའི་ནང་ཤེད་ན། །
རྒྱལ་པོ་གླང་གཉའ་ཚིལ་རྐྱལ་ཉོན། །
ངས་ཁེ་ཉིན་སྔོན་ནས་མ་བཤད་རི། །
གླིང་ཁྲ་བོར་འགྲན་ཡ་མི་བྱེད་བྱས། །
ཁྱོད་གུར་དཀར་རྣ་ལ་མི་འགྲོ་སྟེ། །
ཡར་ལྟོས་དང་ལྟད་མོ་ག་འདྲ་གདའ། །
མི་ཆུང་རྟ་ལ་མཛེས་ལེ་གཅིག །
རྟ་ཆུང་མི་ལ་མཛེས་པ་གཉིས། །
སྐེད་འཁོར་གསུམ་འཇའ་ཚོན་རང་ཤར་གསུམ། །
t 140o



མི་འཐེང་རྟ་འཐེང་ཁྱི་འཐེང་གསུམ།
རྒོད་པོའི་བུ་ལ་ག་འདྲ་གདའ། །
སྐྱེན་པོའི་བུ་ལ་ག་འདྲ་གཅིག །
སྟེང་གི་མི་ལ་འབོག་]རྒྱུ་མེད། །
འོག་གི་རྟ་ལ་འགྱེལ་རྒྱུ་མེད། །
གོ་འགྱུར་མཚོན་འགྱུར་བྱེད་ལུགས་དང་། །
རྟ་འགྱུར་སྒྲ་འགྱུར་བྱེད་ལུགས་ལ། །
མ་ཨ་ཟིའི་པང་ན་ག་འདྲ་འཁྲུངས། །
ཕོ་ག་འདྲ་འཁྲུངས་ན་རེ་རེས་ཆོག །
མ་རྒོད་མའི་པང་ན་རྟེའུ་ཆུང་འཁྲུངས། །
རྟ་ག་འདྲ་འཁྲུངས་ན་རེ་རེས་ཆོག ། །
ཧོར་རི་ཐང་བཅུ་གཉིས་དམག་སྒར་དེ། །
སྤྱང་དར་མས་ལུག་ཁྱུ་དཀྲུག་འདྲ་རེད། །
གུར་དཀར་པོར་རིལ་ཤན་བརྒྱབ་ནས་ཐལ། །
ཁྲབ་དཀར་པོའི་རྒྱུན་ཐག་བཅད་ནས་ཐལ། །
རྟ་ཁྲ་ཁྱུ་མང་པོ་དེད་ནས་ཐལ། །
རི་ཁྲ་བོའི་རྒྱན་ཆ་བྱས་ནས་ཐལ། །
[འབོག་ནི་འདིར་ལྷུང་བ་དང་བྲུལ་བའི་དོན། །
༩ 141a



སྐོམ་སེལ་བདུད་རྩིའི་ཆུ་རྒྱུན། (༨)
རྟ་སྐྱུར་རྒྱུ་ཨེ་ཡིན་གུར་དཀར་དཔོན། །
ཡང་མིན་ན་ར་མདའ་སུ་འདྲ་འགྲོ། །
ཕོ་ང་ཡིས་བསམ་ཚུལ་བཤད་རྒྱུ་ན། །
ཧོར་རི་ཐང་དམར་ནག་བཅུ་གཉིས་པོ། །
མ་འདུག་ཡ་རྩེའི་མཁར་ལ་བྲོས། །
གཉོམ་ཆུང་སྡོད་ལུགས་ཤེས་པ་ན། །
བཙན་པོས་བྱ་ཐབས་ཡོད་ལེ་མིན། །
གནའ་མི་བོད་ཀྱི་གཏམ་དཔེ་ལ། །
དགུང་ཉི་ཟླ་མཐོ་ཚོད་མ་ཟིན་ན། །
གཟའ་ཁྱབ་འཇུག་གིས་ལུས་སེམས་གཏོར་ལེ་གདའ། །
བར་བྲག་དཀར་བཙན་ཚོད་མ་ཟིན་ན། །
བཙན་བྲག་དཀར་ཐོག་གིས་གཏོར་ལེ་གདའ། །
དམའི་ཆུ་ཕྲན་འབབ་ལུགས་མ་ཤེས་ན། །
རྡོ་གྲམ་པ་སྐམ་ལ་འབུད་ལེ་གདའ། །
ཟེར་ལེ་གནའ་མིའི་བོད་ལ་གྲགས། །
ཁྱི་ནག་པོ་གུར་དཀར་འཕུང་ཞོར་ལ། །
ཧོར་ཤན་པ་སྟག་འདྲ་གཟིག་འདྲ་རྣམས། །
སྲོག་རེ་རེ་འབེན་ལ་བཞག་ལེ་ཡོད། །
༠ 142 »



མི་འཐེང་རྟ་འཐེང་ཁྱི་འཐེང༌གསུམ།
ཁྱོད་ཕར་འགྲོ་ཡེ་ནས་དགོས་ལེ་མེད། །
ཚུར་བསྐྱལ་ནས་ཡོང་མིའི་བུ་ལ་ལྟོས། །
ད་དུང་གླིང་ལ་སོང་བ་ན། །
ཁྱོད་གུ་ཡང་རྒྱལ་པོས་མགོ་བྱས་པའི། །
ཧོར་སེར་པོ་བུ་རྟ་གང་ཧྲག་དེ། །
འགྲོ་ས་གཅིག་ལས་ཡོད་ལེ་མིན། །
ཁྱོད་གོ་ན་རྣ་བའི་བདུད་རྩི་ལ། །
མ་གོ་གླུ་ཡི་འབྲེལ་བ་ཞུ། །
ཧོར་གུར་དཀར་ཐུགས་ལ་དེ་ལྟར་ཞོག །
ཟེར་རོ། །གུར་དཀར་གནམ་གྱི་རྒྱལ་པོ་དེས་ཟེར་རྒྱུ། སྐྱོན་མེད་
སྐྱོན་མེད། གླིང་གི་བུ་ཆུང་ཁོ་རང་ལ་རྟ་ཁྱུ་ཡར་ཙམ་འདེད་དུ་ཆུག ཁོ་
མི་རྒོད་ཁེར་འགྲོ། རྟ་རྒོད་ཁེར་རྒྱུག མདའ་རྒོད་ཁེར་འཕེན། དཔུང་
རྒོད་ཁེར་ངོམ་བྱེད་མི་ཞིག་རེད་དེ། དོ་ནུབ་ཉི་མ་དམར་ཐག་ཆོད་ལ་
ཁད་ལ་ཕོ་སུ་རྒོད་འབྱེད་ཡོང་། ར་མདའ་ལ་ཁོ་མི་གཅིག་གི་རྒྱབ་ལ་ཧོར་
དམག་དུམ་གཅིག་འགྲོ་རིན་མི་གདའ། དེ་བས་ཁྱོད་ཤན་པ་རྨེ་རུ་རྩེ།
ཁ་རྒོད་རྟིང་རྒོད་ཡིན་ཟེར་ནས་ཧོར་སེར་ད་ར་ཁ་དགུ་ནས། དཔའ་
གཏམ་དཔུང་ངོམ་བྱེད་མི་ཞིག་ཡིན་མོད། ར་མདའ་འགྲོ་བ་ཁྱོད་རང་
ལ་བབས་ཡོད་ཟེར་རོ། །
143s



སྐོམ་སེལ་བདུད་རྩིའི་ཆུ་རྒྱུན། (༨)
དེ་ནས་ཧོར་ཤན་པ་དེ་ཉིད་ཏིང་ལོ་》ཁྲག་གིས་བཀང་བ་ལྟ་བུ་
ཞིག་བྱས་ནས་གོ་མཚོན་ཐམས་ཅད་དུས་གཅིག་ལ་གྱོན། རག་རྟ་
འཕུར་ཤེས་ལ་སྒ་སྲབ་སྤྲད་ནས། འཕྲུ་དམར་སྤྲིན་དམར་འཁྲུགས་
འདྲ་བཙུགས། གཡས་ལ་སག་ཐག་ཚེར་ཕུང་འདྲ་བ་དང་། གཡོན་དུ་
དུག་རལ་འབར་བ་དང་། གཞུ་མོ་ར་རྒོད་འཁྱིལ་བ་ཐོགས་ཏེ། ཁ་ནས་
མེ་འབར། སྣ་ནས་དུ་བ་འཐུལ་བ་ཞིག་བྱས་ནས་བྱུང་བ་དང། ཤོན་
པ་སུམ་སྟོང་དྲུག་བརྒྱས་མདའ་དར་རྣམས་སྤྲད་ནས། བར་སྣང་ལ་
གློག་འཁྱུག་པ་ལྟར་སོང་ངོ་། །
དེར་འདན་མ་བྱང་ཁྲའི་བསམ་པར། རྟ་རྒྱབ་ར་མདའ་སུ་འདྲ་
ཞིག་ཡོང་སྙམ་བཞིན་རྟ་རྣམས་ག་ལེར་དེད་ནས་ཡོང་བར། ཡུད་ཙམ་
སོང་བ་དང་། ཧོར་གཡག་ལ་སེར་པོའི་གཡས་ཟུར་ལ་སླེབས་མཚམས་
སུ། སྡིག་གཅོད་ཤན་པ་དེ་རྟ་རྒྱུགས་མ་འདུར་གཅིག་བྱས་ནས་བྱུང་
ངོ༌། །དེར་འདན་མས་ཤན་པ་ཡིན་པར་ཤེས་ནས་ཐབས་མཁས་ཀྱི་སྒོ་
ནས། མི་འདིའི་གཉའ་གནོན་ཐུབ་ན་མ་ གཏོགས། དཔའ་དང་
དཔུང་གིས་ཐུབ་པའི་མི་ཞིག་མིན་བསམ་པ་དང་། རྨེ་རུ་རྩེས་རྟ་མ་
འདེད། ཟེར་བའི་ སྡིག་ གཏམ་ གྱིས་གླུ་འདི་འདྲ་ཞིག་ བླངས་ པར་
(1)ཏིང་ལོ་ནི་སྒྲོན་ཀོང་ངམ་འོད་ཁང་གི་མིང་།
144a



མིནའཐེང༌རྟ་འཐེང་ཁྱི་འཐེང་གསུམ།
གདའོ། །
གླུ་ཐ་ལ་ལ་མོ་ཐ་ལ་ལེན། །
གླུ་ཨ་ལ་ལ་མོ་ཨ་ལ་ལེན། །
ཨ་ཡན་རྒྱལ་པོའི་དགྲ་ལྷ་མཆོད། ། །
མ་ཡན་རྒྱལ་པོའི་ཟོ་དོར་མཆོད། །
ངང་ཡག་ཐེའུ་མོ་སྤུན་དགུ་མཆོད། །
མགར་བའི་ནག་མོ་རྐང་གཅིག་མཆོད། །
ལྷ་དེ་བས་ཡན་ལ་འདི་མཆོད་མེད། །
མཁྱེན་གཟིགས་ཨ་ཕོའི་གླུ་སྣ་དྲོངས། །
ས་འདི་ས་ངོ་མ་ཤེས་ན། །
ཧོར་གཡག་ལ་སེར་པོའི་གོང་ཁ་རེད། །
ང་དང་ང་ངོ་མ་ཤེས་ན། །
ཕུ་ལུང་རྡོ་རྗེའི་བྲག་སྟེང་ན། ། །
མཛོ་མོ་རུ་རྫོང་མཁར་ནང་ན། །
ཧོར་སྡིག་པ་ར་ཙའི་བུ་ལྔ་ཡོད། །
སྡིག་གཅོད་ཤན་པ་རྨེ་རུ་རྩེ། །
སྟོབས་ཆེན་གླང་པོ་ཁྲ་འབར་གཉིས། །
རྩལ་ཆེན་ནམ་མཁའ་སྤར་ཟིན་གསུམ། །
༤ 145a



སྐོམ་སེལ་བདུད་རྩིའི་ཆུ་རྒྱུན། (༨)
ཤེད་ཆེན་རི་བོ་པང་འཁོར་བཞི། །
མགྱོགས་པ་རླུང་ནག་རྗེས་གཅོད་ལྔ། །
སྡིག་པ་ར་ཙའི་བུ་ལྔ་རེད། །
ང་བུ་ལྔའི་ནང་གི་ཆེ་བ་ཡིན། །
དབང་ཐང་ལྔ་ཡི་ཆུང་བ་ཡིན། །
ཐོབ་ཐང་ལྔ་ཡི་འབྲིང་བ་ཡིན། །
དཔའ་རྟིང་མ་ལྔ་ཡི་ཆེ་བ་ཡིན། །
གླུ་འདི་གླུ་ངོ་མ་ཤེས་ན། །
ཤན་པའི་འབྲས་རིང་འབྲས་ཐུང་ཡིན། །
ང་ཤན་པ་ཐོགས་དོན་བཤད་པ་ན། །
ཆུང་མཐེབ་རྩེ་གོང་ནས་ཕ་དེ་བསད། །
ཕ་བསད་ཕ་ཤ་རློན་བཟས་བྱས། །
ཤན་པ་ཟེར་བ་དེ་ནས་ཐོགས། །
མཛུབ་རྩེ་གོང་ནས་མ་དེ་བསད། །
མ་བསད་ཁྲག་ལ་ཧུབ་འཐུང་བྱས། །
ཤན་པ་ཐོགས་དོན་དེ་ནས་བྱུང་། །
བཅུ་གཉིས་ལོ་ངོ་ལོན་པའི་དུས། ། །
འཇང་ནག་ཧོར་ལ་ཤོར་ནས་བྱུང་། ། །



མི་འཐེང༌རྟ་འཐེང་ཕྱི་འཐེང༌གསུམ།
ངས་དམག་འབུམ་ཚོ་གཅིག་ལ་ཁ་ལོ་བསྒྱུར། །
མི་མ་བསད་ལས་ལ་གཅིག་ཀྱང་མེད། །
མགོ་མ་བླངས་ལས་ལ་གཉིས་ཀྱང་མེད། །
ཡིན་ན་ཤན་པ་དེ་འདྲ་ཡིན། །
ད་རེས་གླིང་ཕྲུག་སྨུག་གུ་སྐུ། །
ཧམ་པ་ཅན་གཅིག་མ་རེད་དམ། །
མི་རྒོད་དཔུང་ངོམ་ཁེར་ངོམ་རེད། །
རྟ་རྒོད་སྲབ་ཁ་ཁེར་སྒྱུར་རེད། །
མི་གཅིག་རྒོད་པས་རྒོད་ས་མེད། །
རྟ་གཅིག་མགྱོགས་པས་མགྱོགས་ས་མེད། །
རྟ་དེ་བའི་ཡན་ལ་མ་འདེད་ཅིག ། །
བརྒྱ་ལ་མི་བསྒྱུར་འདེད་བསམས་ན། །
དོ་ནུབ་རྒས་ཀྱི་དགོང་ཁ་ལ། །
བུ་ཁྱོད་རང་སྲོག་ཕམ་ལེ་གཅིག །
ང་ཤན་པ་སྡིག་པས་ཕུང་ལེ་གཉིས། །
ཧོར་གླིང་མི་ཤ་བགོ་ལེ་གསུམ། །
སྡེ་གཉིས་ཞོ་ཁྲག་བསྲེ་འདྲ་བཞི། །
ཁྱོད་འདོད་པའི་ཕུགས་དེ་འགྲུབ་ལེ་ལྔ། །
6 147 ཉ



སྐོམ་སེལ་བདུད་རྩིའི་ཆུ་རྒྱུན། (༨)
ལས་ཨེ་ཟེར་ལྟོས་ལ་མི་ཟེར་ཉོན། །
བསམ་བློ་བཞི་གསུམ་བཅུ་གཉིས་ཐོངས། །
བློ་རྩེ་ཉི་ཤུ་རྩ་ལྔ་ཁོད། །
གླིང་བུ་ཆུང་ཡིད་ལ་དེ་ལྟར་ཞོག །
ཅེས་ཟེར་རོ། ། འདན་མའི་བསམ་པར། རྫུན་གཏམ་གཅིག་
སྔོན་ལ་བཏང་ནས། ཁོ་ཡི་ཞེ་ཨེན་ཙམ་ལྷོད་དུ་འཇུག་ལ། དེ་ནས་
མདའ་གཅིག་གི་ཁར་ལིང་ངེར་འཕེན་མ་ཐུབ་ན། མི་འདི་སྐྱོན་ཆེ་ལེ་
གཅིག་རེད་བསམས་ནས། མགོ་གཡོགས་ཀྱི་གླུ་འདི་འདྲ་བླངས་སོ། །
གླུ་ཐ་ལ་ལ་མོ་ཐ་ལ་ལེན། །
གླུ་ཨ་ལ་ལ་མོ་ཨ་ལ་ལེན། །
གླུ་ཐ་ལ་ལན་གསུམ་མ་བླངས་ན། །
བདེ་མོའི་ངག་ལ་མི་ཁུགས་དོ། །
ཨ་ལ་ལན་གསུམ་མ་བླངས་ན། །
སྨྲ་བརྗོད་ཚིག་ལ་མི་འགྲུབ་ཏོ། །
གོམ་གསུམ་གོམ་པ་མ་སྤོས་ན། །
སྒོ་ཐེམ་ལ་མོ་1མི་བརྒྱུག་ཏོ། །
jལ་མོ་ནི་མགྱོགས་པའི་བརྡ་རྙིང་།
6 148



མི་འཐེང་རྟ་འཐེང་ཕྱི་འཐེང་གསུམ།
ཚིག་གསུམ་སྐད་ཆ་མ་བཤད་ན། །
ཕོ་ཐོས་པ་ཆེ་ཡང་མི་གོ་དེ། །
ས་འདི་ས་ངོ་མ་ཤེས་ན། །
གཡག་ལ་སེར་པོའི་འགྱིང་ཟུར་རེད། །
ང་དང་ང་ངོ་མ་ཤེས་ན། །
གླིང་ཡ་ད་ཚང་གི་ལུག་རྫི་ཡིན། །
མ་ད་ཚང་གི་ར་རྫི་ཡིན། །
བར་མ་གླིང་གི་རེའུ་རྫི་ཡིན། ། །
མགོ་རྫི་ཞྭ་2བསྐྱུར་བ་ད་ནངས་ཡིན། །
རྨོག་དཀར་པོ་གྱོན་པ་དེ་རིང་ཡིན། །
ལུས་ར་རྩིག་བསྐྱུར་བ་ད་ནངས་ཡིན། །
ཁྲབ་དཀར་པོ་གྱོན་པ་དེ་རིང་ཡིན། །
སྐེད་འུར་རྡོ་བསྐྱུར་བ་ད་ནངས་ཡིན། །
འཁོར་གསུམ་བཏགས་པ་དེ་རིང་ཡིན། །
ལས་འཚོ་རྫི་བསྒྱུར་བ་ད་ནངས་ཡིན། །
1)ཡ་ད་ནི་ཡ་གི་ཞེས་པའི་མིང་།
(2རྫི་ཞྭ་ནི་རྫི་བོའི་ཞྭ་མོའི་མིང་།
=
149



སྐོམ་སེལ་བདུད་རྩིའི་ཆུ་རྒྱུན། (༨)
རྟ་འདོ་བ་ཞོན་པ་དེ་རིང་ཡིན། །
ཁ་སང་ཉིན་མའི་གདོང་གང་ལ། །
འདབ་ཆགས་བྱ་ཡི་སྐད་ཆ་དང་། །
བསེར་མ་རླུང་གིས་ཟེར་བ་ལ། །
གླིང་དཀར་པོ་རང་མལ་བཟུང་བ་ལ། །
ཧོར་སེར་པོའི་གོང་གནོན་ཡོང་ངོ་ཟེར། །
གླིང་དཔལ་རྟུལ་སུམ་ཅུའི་ནང་རོལ་ནས། །
ཤི་ན་རོ་ཆུང་མངགས་ལེ་རེད། །
ཁྱོད་སྡིག་གཅོད་ཤན་པ་རྨེ་རུ་རྩེ། །
ཁ་ནས་མེ་ལྕེ་འབར་ཞིང་གདའ། །
སྣ་ནས་དུ་བ་འཐུལ་ཞིང་གདའ། །
སྡིག་པའི་ན་བུན་འཁྲིགས་ཤིང་གདའ། །
ཕོ་བསོད་ཆུང་ཇག་གི་མགོ་མ་འདི། །
མཐོང་མ་མྱོང་ཁྱོད་ལ་ཐུག་ལུགས་འདི། །
གནའ་མི་བོད་ཀྱི་གཏམ་དཔེ་ལ། །
ཕོ་ལ་རྒོད་ཞེན་ཡོད་ན་ཡང་། །
སྲོག་ལ་སྦོམ་ཕྲ་མི་གདའ་ཟེར། །
རྟ་སྐྱུར་མི་མ་ཡིན་འདེད་མི་ཡིན། །
150a



མི་འཐེང་རྟ་འཐེང་ཁྱི་འཐེང༌གསུམ།
རྟ་མ་དགོས་རྟ་ལུད་མི་སྐྱུར་ལགས། །
གླིང་དཀར་པོའི་ཕ་ཆོས་གསེར་འབུམ་དཔང་། །
ཝ་རྔ་མ་ཤ་ལེར་བྲོས་པ་ལས། །
སྟག་འཛུམ་དྲུག་ཤ་ལེར་ཤི་བ་དགའ། །
ལས་བྱེད་རྒྱུ་ཅི་གདའ་ཁྱོད་རང་གྱིས། །
གོ་བའི་བུ་ལ་ཚིག་གསུམ་ཆོག །
མ་གོ་གླུ་ལ་སྐྱོར་རྒྱུ་མེད། །
གོ་ན་རྣ་བའི་བདུད་རྩི་ལ། །
མ་གོ་གླུ་ཡི་འབྲེལ་བ་ཞུ། །
ཧོར་ཤན་པའི་ཡིད་ལ་དེ་འདྲ་ཞོག །
དེ་ལྟར་བླངས་སོ། །ཤན་པ་རྨེ་རུའི་བསམ་པར། ཁོས་ཁ་གཅིག་
ནས་ར་རྫིའི་བུ་ཡིན་ཟེར། ཁ་གཅིག་ནས་ཁྱོད་ལ་འཐབ་རྒྱུ་གཅིག་ཡོད་
ཟེར། གཏམ་དེ་ལ་སྐྱོན་གཅིག་བྱུང། འདི་སུ་ཡིན་མི་ཤེས་པས།
དང་པོ་ ག་ལེར་ཁ་ནས་ཅི་འབུད་ལྟ་ལ། རྗེས་ནས་ཅི་དགོས་བྱེད་
(1)གསེར་འབུམ་ནི་འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པ་ཞེས་པ་སྟེ་ཤོ་
ལོ་ཀ་འབུམ་ཡོད་པས་འབུམ་ཟེར་ཞིང་། གསེར་འབུམ་ནི་རིན་པོ་ཆེ་གསེར་ལྟ་བུའི་འབུམ་
ཞེས་པའོ། །
e 151a



སྐོམ་སེལ་བདུད་རྩིའི་ཆུ་རྒྱུན། (༨)
བསམས་ནས་གླུ་ཐུང་ཐུང་འདི་ལྟར་བླངས་སོ། །
གླུ་ཐ་ལ་ལ་མོ་ཐ་ལ་ལེན། །
གླུ་ཨ་ལ་ལ་མོ་ཨ་ལ་ལེན། །
ཐ་ལ་གླུ་ཡི་ལེན་ལུགས་རེད། །
ཨ་ལ་ངག་གི་འགུགས་ལུགས་རེད། །
བསམ་དོན་ངང་གི་ཐུགས་འབྱུང་རེད། །
འབྲུ་དྲུག་ཚིག་གི་བཅད་སོ་རེད། །
ཁྱོད་གླིང་གི་བུ་ཡིས་ང་ལ་ཉོན། །
ཁྱོད་མགོ་འཕང་འདི་ཡི་མཐོ་ལུགས་དེས། །
མི་ཆེན་པོའི་རྒྱུད་ལ་ནོར་ཡ་མེད། །
བྲང་ཞེང་འདི་ཡི་ཚེ་ལུགས་འདིས། །
མདའ་སྐྱེན་པོའི་བུ་གཅིག་ཡིན་ངོ་མ། །
སྐེད་སྐབས་འདི་ཡི་ཕྲ་ལུགས་ལ། །
རྩལ་ཆེན་པོའི་བུ་ལ་ནོར་ཡ་མེད། །
ཁྱོད་ཕ་ས་མ་ཁོངས་ཅི་འདྲ་ཡོད། །
གཉེན་དང་ཉེ་བ་ཅི་ལྟར་ཡོད། །
ཚོ་དང་ཚ་ཞང་ཅི་འདྲ་ཡོད། །
ཕོ་ཁྱོད་རིགས་རང་སྒོ་ཡོང་མི་རེད། །
152



མི་འཐེང༌རྟ་འཐེང་ཕྱི་འཐེང༌གསུམ།
མ་གསང་གླ་བོ་དྲང་གཏམ་གྱིས། །
གནའ་མི་བོད་ཀྱི་གཏམ་དཔེ་ལ། །
གཏམ་དང་ཉག་ཕྲན་དྲང་ན་དགའ། །
ལམ་དང་གཞུ་མོ་འཁྱོག་ལ་དགའ། །
ཕོ་རབ་སྐད་ཆ་ཐུག་ན་བཤད། །
ཕོ་འབྲིང་སྐད་ཆ་དྲིས་ན་བཤད། །
ཐ་མས་ལྟོ་བ་བརྒྱུགས་ན་བཤད། །
དེ་འདྲ་ཨེ་དགོས་ཡོད་རབ་མེད། །
རྟ་དེ་ཡི་ཡན་ལ་མ་འདེད་ལགས། །
དེད་ན་མི་དགའ་བསྐྱུར་ན་དགའ། །
བརྒྱ་ལ་མི་སྐྱུར་འདེད་པ་ན། །
དོ་ནུབ་ཉི་མའི་དགོང་ཁ་ཚུན། །
ལས་ཉན་ལེ་མི་ཡོང་ཐག་གིས་ཆོད། །
ཁྱོད་གླིང་བུའི་ཡིད་ལ་དེ་འདྲ་ཞོག །
ཅེས་ཟེར་བ་དང་། འདན་མས་ཇག་རྟ་ཐོག་འདུན་མ་ཕུགས་
ནས་མ་བྱུང་ན། དེ་རིང་བྱུང་བས་དགའ་རྒྱུ་མེད་པས་དེ་རྩིས་ཀྱི་ཁོ་རང་
གོ་ཙམ་དང་། སྐད་ཆ་དྲིས་པའི་ལན་གཏོང་བའི་གླུ་ཐུང་ཐུང་འདི་
བླངས་པར་གདའོ། །
༤153a



སྐོམ་སེལ་བདུད་རྩིའི་ཆུ་རྒྱུན། (༨)
གླུ་ཐ་ལ་ལ་མོ་ཐ་ལ་ལེན། །
གླུ་ཨ་ལ་ལ་མོ་ཨ་ལ་ལེན། །
གླུ་ཐ་ལ་ཐར་པའི་རྒྱུད་ནས་དྲོངས། །
ཨ་ལ་བྱང་ཆུབ་རྒྱུད་ནས་དྲོངས། །
ཧོར་སྡིག་གཅོད་ཤན་པ་རྨེ་རུ་རྩེ། །
གསོན་དང་ཞུ་རྒྱུ་འདི་འདྲ་ཡོད། །
ཞུ་བ་དམ་ཆོས་མ་ཡིན་ཏེ། །
ཉན་ཤེས་ན་དམ་པའི་ཆོས་ལས་ལྷག །
ཚིག་གསུམ་གྱི་འདྲ་མ་འདི་འདྲ་ཡོད། །
ཁྱོད་དང་འུ་གུ་གཉིས་པོ་འདི། །
ཇག་རྟ་ཐོག་འདུན་མ་ཡོང་ལུགས་མེད། །
མེད་དོན་རྩ་བ་བཤད་པ་ན། །
ཧོར་གུར་དཀར་སྟག་ཞུ་རྒྱལ་པོ་འདིས། །
ཁྲ་བོ་གླིང་དང་སེར་པོ་ཧོར། །
དེ་རིང་ཉི་མ་ཕན་ཆད་ལ། ། །
ཆུ་གྲམ་པ་མཉམ་ཆགས་དར་ལེ་རེད། །
ཕུ་སྤང་དཀར་གོང་བ་རྩོད་རྒྱུ་མེད། །
མདའ་ས་ནག་གཤོལ་རྗེས་མ་རྩོད་ཟེར། །



མི་འཐེང་རྟ་འཐེང་ཁྱི་འཐེང༌གསུམ།
ཕོ་ཤ་མོ་གྱོད་མ་གླེང་ཟེར། །
མི་ཤ་རྟ་འཁོན་མ་བྱུང་ཟེར། །
དུས་ད་ལོའི་གནམ་ལོ་ཤར་ཚུན་ནས། །
ཁོ་གུར་དཀར་དམག་མགོ་རྒོད་འདོད་བྱེད། །
ཤན་པའི་བུ་རྟ་ཧྲག་སྣང་བྱེད། །
ཤར་ཁྲ་བོ་གླིང་ལ་བསམ་དོ་ཟེར། །
ཧ་མི་གོ་རྒྱུ་དེ་ག་ན་ཡོད། །
གླིང་དཔལ་རྟུལ་དཔུང་ཤེད་ངོམ་འདོད་རེད། །
ལྷ་མཚོན་སོ་ཁ་ལྟ་འདོད་རེད། །
རྟ་འདོ་བའི་རྒྱུག་སྣེ་མྱོང་འདོད་རེད། །
ང་སྡོད་མི་ཁོམ་ང་འགྲོ་དགོས། །
གྲིབ་སོ་རྒྱ་མོའི་ཆུ་ལ་ཕོག །
ཉི་མ་དམར་ཐག་ལ་ལ་ཐལ། །
གླུ་ལེན་མི་ཁོམ་འགྲོ་དགོས་དོ། །
རྟ་རྒྱབ་ར་མདའ་རྗེས་ཆོད་དེ། །
ཨེ་ཡོང་མི་ཡོང་ཁྱོད་རང་ཤེས། །
ང་ཇག་པ་རྟ་ཐོབ་བྱེད་ངེས་ཡིན། །
ངས་བསྒྱུར་ཁྱོད་ཐོབ་བྱས་པ་ན། །
༩ 155



སྐོམ་སེལ་བདུད་རྩིའི་ཆུ་རྒྱུན། (༨)
ཕོ་ཤི་ལེ་དགུ་བས་མི་ཐུ་རི། །
ཁྱོད་རང་གི་སེམས་ལ་དེ་འདྲ་ཞོག །
ཅེས་ཟེར་བ་དང་། ཤན་པ་རྨེ་རུ་རྩེའི་བསམ་པར། མི་འདི་ལ་
ཁ་ནས་སྡིགས་པས་སྐྲག་མཁན་ཞིག་མ་རེད། དོན་ཡང་དག་གི་སྡིགས་
མོ་བྱས་ནས་མདའ་གཅིག་གི་ལྟད་མོ་སྟོན་ཐུབ་ན། ཁོ་རང་བྲོས་འགྲོ་
ཡོང་བསམས་མ་ཐག་ཏུ། ཧོར་ལྷ་གནམ་ཐེལ་དཀར་ནག་ཁྲ་གསུམ་
གྱིས་བྱ་རྒོད་གསུམ་བར་སྣང་ལ་བཀུག་ནས་ལྡིང་བྱུང་བ་དང་། ཤན་པ་
ན་རེ། །
ཁོ་རེ་གླིང་ཕྲུག་སྨུག་པོ་སྐུ། །
ད་ཅི་བྱས་པ་ཀུ་རེ་ཡིན། །
ད་རེས་ཟེར་བ་བདེན་ངེས་ཡིན། །
སྐེ་ཁྲག་འཕྲོ་ཤ་ལེར་སྒུག་མི་རེད། །
ཡར་ལྟོས་ལྟད་མོ་ག་འདྲ་གདའ། །
རྒོད་ཐང་དཀར་གསུམ་དེ་ལྡིང་ནས་བྱུང་། །
བར་མ་དེ་ལ་ཅི་ཡོང་དེ། །
ཁྱོད་གླིང་གི་བུ་ལ་ཡོང་ངེས་ཡིན། །
ཟེར་ནས་རྫིག་གཏམ་དང་མཉམ་དུ་མདའ་ གཅིག་འཕངས་
པས། ཐེའུ་རང་གི་ཆོ་འཕྲུལ་གྱིས་མེ་ལྕེ་བང་བ་ཙམ་གསུམ་མཆེད་དེ་
156 a



མི་འཐེང་རྟ་འཐེང་ཁྱི་འཐེང་གསུམ།
རྒོད་བར་མ་དེར་ཕོག་ནས་གཡས་གཡོན་གང་དུ་ཡང་མི་འགྲོ་བར།
འདན་མའི་སྟེང་དུ་བྱ་བབས་པ་འདྲ་བ་ཞིག་བྱུང་ངོ་། །
དེར་འདན་མའི་བསམ་པར། རྟེན་འབྲེལ་ཅུང་མ་ལེགས་བྱ་
རྒོད་པོ་འདི་གླིང་ལ་ལྟ་བ་ཡིན་ཏེ། ལར་ནས་མདའ་དང་མེ་མཉམ་ཆས་
འདི་འདྲ་གླིང་ལའང་མེད་པས་ནམ་ཕུགས་ཧོར་འདིས་གླིང་དཀར་པོ་
བརླག་པ་ལས་འོས་མི་གདའ། ད་མདའ་མེ་འབར་བ་ཙམ་མ་ཐུབ་ཀྱང་
གར་གཏད་ལ་འགྲོ་ཙམ་ང་རང་གིས་ཀྱང་ཡོང་བསམས་མ་ཐག་ཏུ།
གླིང་ཨ་ཕྱི་གནམ་སྨན་རྒྱལ་མོ་དེ་ཉིད་ཀྱིས་ཧོར་དཔོན་མགོ་གསུམ་གྱི་བླ་
ཚེ་སྲོག་གསུམ་སྤྱང་ཀི་གསུམ་དུ་བཀུག་ནས་རི་རྩིབ་དེར་བྱུང་བ་དང་།
བླ་རྟ་ལྔ་ཟུར་དུ་ཕྱེ་བས་རང་རང་རིགས་མཐུན་རྟ་རྣམས་དེར་འཁོར་
ནས་སྡོད་པ་ལས། གཅིག་ཀྱང་དབྱེ་འབྱེད་བྱེད་མི་ཐུབ་པར་གདའ། །
དེར་གློ་བུར་དུ་ཁམས་རྩ་འཁྲུགས་ནས། འདན་མ་ན་རེ།
ཧོར་སྡིག་གཅོད་ཤན་པ་རྨེ་རུ་རྩེ། ། །
མདའ་ཁྱོད་ཀྱང་འཕེན་ན་ངས་ཀྱང་འཕེན། །
ཧོར་སེར་པོའི་འདྲེ་རྟ་ལྔ་པོ་དང་། །
རི་རྩིབ་སྤྱང་ཀི་དར་མ་གསུམ། །
བར་མ་དེ་ལ་ཅི་ཡོང་དེ། །
ཁྱོད་ཤན་པའི་སྟེང་ལ་ཡོང་ཤས་ཆེ། །



སྐོམ་སེལ་བདུད་རྩིའི་ཆུ་རྒྱུན། (༨)
ཟེར་ནས་གཞུ་སྟེང་དུ་མདའ་གཅིག་བཞག མདའ་ལྔ་སྲིན་
མཛུབ་དང་མཐེའུ་ཆུང་གི་བར་ནས་བསིར།(0) མདའ་གཅིག་སྤྱང་ཀི་
བར་མ་དེར་ཕོག་ནས། སྐད་ཅིག་ཉིད་ལ་རླུང་ནག་ཆེན་པོ་ཞིག་དང་
མཉམ་དུ་ཤན་པའི་སྟེང་དུ་འཕངས་བྱུང་བ་དང་། ཤན་པས་སྤྱང་རོ་
བར་སྣང་ནས་རྐང་བཟུང་བྱས། ཁ་ནས་མེ་འབར། སྣ་ནས་དུ་བ་
འཐུལ། གློ་ལེན་ཡོབ་ཆེན་བར་ནས་མེ་བུས། སྒའི་སྔ་རུའི་མགོ་ནས་དུ་
བ་འཐུལ། སྤྱང་སྤུ་གཞོབ་ཐུལ་ལེ་བསྲེགས་ནས་ཁྱུར་མིད་དུ་ཟོས་སོ། །
དེར་མདའ་ལྔ་པོས་བླ་རྟ་ལྔ་རེ་རེ་ཁ་ནས་བསད་དེ། རྟ་མང་མ་དེར་ཀི་
ཆེན་པོ་ཞིག་བཏབ་ནས་གླིང་ལ་འགྲོ་བའི་ལམ་དུ་ཤར་རྒྱག་འགྲོ་བར་
ཆས་ཤིང་། འདན་མ་རང་ཅུང་ཞིག་རྟ་ཁ་ཕྱིར་བསྐོར་ནས་བསྡད་པར།
ཤན་པ་རྨེ་རུས་བླ་རྟ་ལྔ་པོ་བསད་པ་མཐོང་བ་དང་། གློ་བུར་དུ་ཚིག་པ་
ཟོས་ནས། མདའ་གཅིག་གཞུ་སྟེང་དུ་བཞག གྲི་དུག་རལ་འབར་བ་
བཏོན་ཏེ་དཔའ་ལུང་མཛུབ་མོར་བསྐོན་ནས་འདི་ལྟར་ཟེར་རོ། །གླིང་
ར་རྫི་བུའམ་རེའུ་རྫི་བུ། ལས་འགྲུབ་རྒྱུ་གསུམ་དེ་གྲུབ། ཚར་རྒྱུ་གསུམ་
དེ་ཚར། ལས་དེ་རྒྱབ་ཧོར་གླིང་གི་མི་ཤ་བགོས། སྡེ་གཉིས་ཐོད་པ་
གཏུགས། སྡེ་ གསུམ་ཀླད་ གཡུག་བསྐོར། ཉེས་ པ་ གླིང་ ལ་ བཞག
(1བསིར་ནི་མགྱོགས་མྱུར་གྱིས་གཏོང་བ་དང་འཕེན་པའི་དོན།
158



མི་འཐེང་རྟ་འཐེང་ཁྱི་འཐེང་གསུམ།
གསུམ
ནམ་ཕུགས་ཧོར་སེར་ཕུང་ལེ་གཅིག་ཐོན་སོང་། ཁྱོད་ད་དུང་ལྟོས་ཤིག་
ཟེར་ནས། མདའ་རྣམས་རེ་རེ་བཞིན་འཕངས་བྱུང་བས། གངས་རི་
གཡའ་མ་ཉིལ་ལེ། ནགས་རི་སྡོང་དུམ་ཧྲུག་གེ བྲག་རི་ཆག་རྩེ་སིལ་ལེ།
སྤང་རི་ཐལ་བ་ཕྱུར་རེ་སོང་། མདའ་གཅིག་འདན་མའི་ཐོག་ཏུ་བྱུང་
བར། འདན་མས་རྟ་སྟེང་ནས་འོག་ལ་འགྱུར་བས། རྨོག་དཀར་གྱི་
དར་འཕྲུ་དཀྱིལ་མའི་རུ་མཚོན་དམར་པོ་དེ་ས་ལ་ལིང་གིས་བོག་བྱུང་
བར། མྱུར་དུ་བླངས་ནས་བསམ་པར། དར་འཕྲུ་འདི་གདོང་ཆུང་
རྒྱུད་འབུམ་པའི་ཞལ་ངོ་ལ་ལྟ་བ་ཡིན་པས། ཡང་མིན་ན་སེང་ཆེན་ནོར་
བུ་དགྲ་འདུལ་དེ་བདུད་ལ་ཤོར་བ་མི་སྲིད་དམ། ཡང་མིན་ན་རྒྱ་ཚ་ཞལ་
ལིའི་སྐུ་ཚེ་ལ་བར་ཆད་གཅིག་ཡོང་བ་འདྲ་བསམས་ཏེ། ཁོའི་མདའ་དེ་
ཁ་ཕོ་ཆེ་བ་དང་མཚུངས་པར་དོན་མེད་ཀྱི་རི་རྣམས་ཐུབ་སོང་སྟེ། ང་
རང་ལ་སྐྱོན་ཆེ་བ་ནི་མ་བྱུང་། ངས་མདའ་གཅིག་འཕངས་ན། དོན་
ཡོད་པ་ཐག་ཆོད་ཀྱང་ཤན་པ་ཁོ་ལ་རྨ་འབེབས་གཅིག་མ་ཐུབ་ན། ང་མི་
མིན་པའི་རྟགས་ཡིན་བསམས་ནས། གཞུ་སྟེང་ལ་མདའ་ གཅིག་
བཞག་ནས་སྨྲས་པ། ཁོ་རེ་ཤན་པ་རྨེ་རུ་རྩེ། །མདའ་འཕེན་ན་དེ་འདྲ་
འཕེན་པ་མིན། །འཕེན་ཐག་ཆོད་འདི་འདྲ་འཕེན་ལེ་ཡིན། །ཞེས་ཟེར་
བ་དང། མདའ་གཅིག་བརྒྱབ་པས་སྡིག་གཅོད་ཤན་པའི་རྨོག་ཁྱུང་
གཏོར་རྩེ་ལྔ་དེའི་ཕོ་བྱང་ཟུར་ནས་ཕུད། མོ་བྱང་གི་དཀྱིལ་ནས་བཏོན།
༠159



སྐོམ་སེལ་བདུད་རྩིའི་ཆུ་རྒྱུན།
(༨)
མགོ་ཀ་ལི་ལག་མཐིལ་ཙམ་ཞིག་རྒྱ་མཐོང་ཁ་ཕྱེ་འདྲ་གཅིག་བྱས། དེར་
ཤན་པ་ཡུད་ཙམ་ཞིག་ལ་དྲན་མེད་དུ་བརྒྱལ་ཞིང་། རྟ་ཐོག་ནས་ལྷུང་
བྱུང་ངོ་
། ། དེར་འདན་མ་མྱུར་བར་ ཤན་པའི་འགྲམ་དུ་ཕྱིན་ནས་
བལྟས་པས། ཀ་ལི་ལག་མཐིལ་ཙམ་དེ་ཕ་ཚད་ཅིག་ཏུ་གདའ། མདའ་
དེས་སྤང་ཕུབ་ཙམ་གཅིག་བསློགས་ནས་འདུག ཤན་པ་འགྱེལ་ནས་
ཡོད་པའི་སྤྱི་གཙུག་རྨ་ཁུང་ནས་བལྟས་པས་ཀླད་པ་ཐོལ་ཐོལ་བྱེད་དོ། །
ཁོ་རང་གི་གཞུ་ཤུབས་ནང་དུ་ཀ་ལི་དེ་བཅུག་ནས་བཞག འདན་མ་
རང་གླིང་ལ་ཆས་སོ། །
6 J60 ༡



བློ་སྐྱོར།
རྟགས་ཀྱི་འཇུག་པའི་སྙིང་པོའི་དོན་མདོ་ཙམ་
བརྗོད་པ་དཀའ་གནད་གསལ་བའི་
མེ་ལོང་ཞེས་བྱ་བ་བཞུགས་སོ། །
དབྱངས་ཅན་གྲུབ་པའི་རྡོ་རྗེ།
ན་མོ་མཉྫ་ཤྲཱི་ཡེ། རྒྱལ་ཀུན་མཁྱེན་པའི་ཡེ་ཤེས་དཔྱིད། །གཞོན་
ནུའི་གཟུགས་ ཀྱིས་རྣམ་རོལ་བ། ། རྗེ་བཙུན་བརྟན་པའི་འཁོར་ ལོ་
དང་། །དབྱེར་མེད་བླ་མའི་ཞབས་བཏུད་ནས། ། མཁས་མཆོག་ཐོན་
མིའི་ཐུགས་མཚོ་ལས། །བྱུང་བའི་བརྡ་སྤྲོད་ཕྱི་མོ་མཆོག ། རྟགས་ཀྱི་
འཇུག་པའི་སྙིང་པོའི་དོན། །མདོར་བསྡུས་ཚིག་གིས་གསལ་བར་བྱ། །
སྤྱིར་ན་དབྱངས་མོ་གསལ་བྱེད་ཕོ། །དེ་ཕྱིར་ཀ་ལི་སུམ་ཅུ་བོ། །
ཕོ་ཡི་ཡི་གེ་འབའ་ཞིག་ལ། །ནང་གསེས་སྡེ་ཚན་ལྔར་དབྱེ་སྟེ། །ཀ་ཅ་ཏ་
པ་ཙ་རྣམས་ཕོ། །ཁ་ཆ་ཐ་ཕ་ཚ་མ་ནིང་། །ག་ཇ་ད་བ་ཛ་ཝ་ཞ། །ཟ་འ་ཡ་
ཤ་ས་རྣམས་མོ། །ང་ཉ་ན་མ་ཤིན་ཏུ་མོ། །ར་ལ་ཧ་ཨ་མོ་གཤམ་སྟེ། ། ཨ་
ནི་མཚན་མེད་ཅེས་ཀྱང་བྱ། །སྔོན་འཇུག་ལྔ་ཡི་བ་ཡིག་ཕོ། །ག་ད་མ་
༠161a



སྐོམ་སེལ་བདུད་རྩིའི་ཆུ་རྒྱུན། (༨)
ནིང་འ་མོ་ཡིག །མ་ནི་ཤིན་ཏུ་མོ་ཡིན་ནོ། །དེ་རྣམས་གང་ལ་གང་འཇུག་
ན། །ཕོ་ཡིག་བ་ནི་ཀ་ཅ་ཏ། །ཙ་ག་ང་ཇ་ཉ་ད་ན། །ཛ་ཞ་ཟ་ར་ཤ་སར་
འཇུག །མ་ནིང་ག་ནི་ཅ་ཏ་ཙ། །ཉ་ད་ན་ཞ་ཟ་ཡ་ཤ །སར་འཇུག་མ་ནིང་
ད་ཡིག་ནི། །ཀ་པ་ག་བ་ང་མར་འཇུག །མོ་ཡིག་འ་ནི་ག་ཇ་ད། །བ་ཛ་ཁ་
ཆ་ཐ་ཕ་ཚར། །ཤིན་ཏུ་མོ་ཡི་མ་ཡིག་ནི། །ཁ་ཆ་ཐ་ཚ་ག་ཇ་ད། །ཛ་ང་ཉ་
ན་རྣམས་ལ་འཇུག །
ཇི་ལྟར་འཇུག་པར་བྱེད་ཅེ་ན། །ཕོ་ནི་སྒྲ་རྩོལ་དྲག་པར་འཇུག །
མ་ནིང་རན་པར་འཇུག་པ་ཡིན། །མོ་ནི་ཞན་པའི་ཚུལ་གྱིས་ཏེ། །ཤིན་ཏུ་
མོ་ནི་མཉམ་པས་སོ། །
ཅི་ཕྱིར་འཇུག་པར་བྱེད་ཅེ་ན། །ཐོག་མར་འདི་ལྟར་ཤེས་དགོས་
ཏེ། །ལས་གང་ཞིག་ལ་བྱེད་པ་པོ། །གཞན་དང་དངོས་སུ་འབྲེལ་བ་ཡི། །
དབང་དུ་བྱས་ནས་བྱེད་པོ་དང་། །དེ་ཡི་བྱེད་པ་གཉིས་པོ་ནི། །དངོས་པོ་
བདག་ཡིན་བྱ་ཡུལ་དང་། །བྱ་བ་གཉིས་པོ་དངོས་པོ་གཞན། །དེ་བཞིན་
བྱེད་པ་པོ་གཞན་དང་། །དངོས་སུ་འབྲེལ་མིན་ཇི་ལྟར་ཡང་། །བྱ་བ་བྱས་
ཟིན་འདས་པ་དང་། །བྱ་བ་བྱེད་འགྱུར་མ་འོངས་དང༌། །བྱེད་བཞིན་པ་
ནི་ད་ལྟ་བ། །དེ་ཕྱིར་དུས་གསུམ་དབྱེ་བས་ནི། །བྱེད་ལས་དང་འབྲེལ་
ངག་གི་ནི། །སྦྱོར་བ་ཀུན་ལ་ཁྱབ་པ་ཡིན། །བདག་གཞན་དབྱེ་བས་དེ་
ཙམ་དུ། །ཁྱབ་པ་མིན་ཡང་བྱེད་པོ་དང༌། །བྱ་ཡུལ་བསྡུ་ཕྱིར་དབྱེ་བ་དེ། །
༩ 162 o



དཀའ་གནད་གསལ་བའི་མེ་ལོང།
མཛད་ནས་བདག་གཞན་དང་འབྲེལ་བའི། ། བྱ་བྱེད་རྣམས་ཀྱང་དེ་
ཁོངས་བསྡུས། ། དེས་ན་དུས་གསུམ་དུ་དབྱེ་བ། །བདག་གཞན་དབྱེ་
བས་མ་ཁྱབ་པ། །བསྡུ་བའི་དོན་དུ་ཤེས་དགོས་པར། ། གསུངས་ཀྱང་
སྔོན་འཇུག་འ་ཡིག་སྐབས། །བྱེད་ལས་ཙམ་དང་འབྲེལ་བ་ཡི། །དངོས་
པོ་བདག་ལའང་འཇུག་པ་མཐོང་། །
དེ་ལྟར་ངེས་ནས་ཕོ་ཡིག་བ། ། བསྒྲུབས་སོ་ལྟ་བུ་འདས་པ་
དང་། །བསྒྲུབ་བྱའི་ ལྷ་ དང་བསྒྲུབ་པར་བྱ། ། ཞེས་ སོགས་དངོས་པོ་
གཞན་ལ་འཇུག །མ་ནིང་ག་ད་གཉིས་པོ་ནི། །གཅོད་པ་པོ་དང་གཅོད་
པར་བྱེད། །གཅོད་པར་འགྱུར་དང་དཀྲི་བ་བོ། །དཀྲི་བར་བྱེད་དང་དཀྲི་
བར་འགྱུར། །ཞེས་སོགས་དངོས་པོ་བདག་དོན་དང་། །གཅད་བྱའི་ཤིང་
དང་གཅད་པར་བྱ། ། དཀྲི་བྱའི་སྣལ་མ་དཀྲི་བར་བྱ། ། ཞེས་ སོགས་
དངོས་པོ་གཞན་དོན་དང་། ། གཅོད་བཞིན་པ་དང་དཀྲི་བཞིན་པ། །
ཞེས་སོགས་ད་ལྟ་བསྒྲུབ་ཆེད་འཇུག ། མོ་ཡིག་འ་ནི་འཆད་པ་པོ། །
འཆད་པར་བྱེད་དང་འཆད་པར་འགྱུར། །ཞེས་སོགས་དངོས་པོ་བདག་
དངོས་དང་། །འགྲོ་བ་པོ་དང་འགྲོ་བར་བྱེད། །ཅེས་སོགས་བདག་དོན་
ཕལ་བ་དང༌། །འཁྱིལ་ལོ་ཞེས་སོགས་ད་ལྟ་དང་། ། འཁྱིལ་བར་འགྱུར་
སོགས་མ་འོངས་འཇུག །ཤིན་ཏུ་མོ་ཡི་མ་ཡིག་ནི། །བདག་གཞན་དུས་
གསུམ་མཉམ་པར་འཇུག ། འོན་ཀྱང་བྱེད་པོ་ གཞན་དངོས་དང་། །



སྐོམ་སེལ་བདུད་རྩིའི་ཆུ་རྒྱུན། (༨)
འབྲེལ་བའི་འདས་ལ་འའི་སྔོན་འཇུག །མེད་པར་ངེས་ཤིང་ག་ད་ཉུང་། །
ད་ལྟ་བ་ལ་བའི་སྔོན་འཇུག ། ཉུང་ཞིང་མགོ་ཅན་ད་ལྟ་བར། ། བས་
འཕུལ་མེད་པར་ངེས་པ་ཙམ། །གཞན་ཡང་བས་འཕུལ་ཅན་ཕལ་ཆེར། །
བྱེད་པ་པོ་ནི་ད་ལྟ་དང་། །བྱ་ཡུལ་མ་འོངས་པར་བསྡུས་ནས། ། འདས་
ལ་བས་འཕུལ་ཡང་འཇུག་ཡོད། །ད་ལྟ་བ་ལ་གཉིས་ཀ་མེད། །མ་འོངས་
འཕུལ་ཡོད་ཡང་འཇུག་མེད། ། བསྐུལ་ཚིག་འཕུལ་མེད་ཡང་འཇུག་
ཡོད། ། སྐབས་འགར་འདས་དང་བསྐུལ་ཚིག་ལ། ། ས་རྐྱང་སྦྱར་བས་
འཐུས་པའང་ཡོད། །
རྗེས་འཇུག་ཡི་གེ་བཅུ་པོ་ཡི། །ག་ད་བ་ས་བཞི་རྣམས་ཕོ། །ང་མ་
འ་གསུམ་མོ་ཡིན་ཅིང་། །ན་ར་ལ་གསུམ་མ་ནིང་སྟེ། །མིང་གཞིའི་ཡི་གེ་
ཀུན་ལ་འཇུག ། ཇི་ལྟར་འཇུག་ཚུལ་གཉིས་ཡིན་ཏེ། ། དང་པོ་སྒྲ་ཡི་
འཇུག་ཚུལ་ནི། །ཕོ་ཡི་ག་ཡིག་ཡང་འཇུག་ཅན། ། སྐྱེས་བུ་རབ་དང་ཕོ་
ཡིག་བ། །ཡང་འཇུག་ཅན་ནི་སྐྱེས་བུ་འབྲིང་། །ག་བ་ཡང་འཇུག་མེད་པ་
དང་། །ད་སའི་མཐའ་ཅན་ཐ་མ་སྟེ། ། དྲག་པ་ཕོ་ལའང་ནང་གསེས་
ཀྱིས། །དྲག་ ཞན་བར་མ་གསུམ་དུ་དབྱེ། ། དེ་བཞིན་ཞན་པ་མོ་ལ་
ཡང་། །ནང་གསེས་དྲག་ཞན་གཉིས་དབྱེ་སྟེ། །ང་མ་ཡང་འཇུག་ཅན་མོ་
དང་། །ང་མ་ཡང་འཇུག་མེད་པ་དང་། །འ་མཐའ་ཅན་རྣམས་ཤིན་ཏུ་
མོ། །བར་མ་མ་ནིང་ན་ར་ལ། །ཡང་འཇུག་ཡོད་དམ་མེད་ཀྱང་རུང་། །
༤ 164



དཀའ་གནད་གསལ་བའི་མེ་ལོང །
མིང་གཞི་ཕོ་ཡིག་མཐར་ཡོད་དང་། །མིང་གཞི་མ་ནིང་རྗེས་སུ་ནི། །ཡང་
འཇུག་དང་ བཅས་ ཞུགས་ པ་ ན། ། དྲག་ དང་ ཕྲད་ པས་ དྲག་ པར་
འགྱུར། །མིང་གཞི་མོ་ཡིག་རྗེས་སུ་ནི། །ཡང་འཇུག་མེད་པར་ཞུགས་པ་
ན། །ཞན་དང་ཕྲད་པས་ཞན་པར་འགྱུར། །དེ་གཉིས་འགྱུར་བ་མ་ནིང་
ཡིན། །མིང་གཞི་མོ་ཡིག་རྗེས་སུ་ནི། །ཡང་འཇུག་དང་བཅས་ཞུགས་པ་
ན། །དྲག་ཞན་གཉིས་ཀའི་ཆ་ལྡན་ཕྱིར། །མཚན་གཉིས་མ་ནིང་ཞེས་སུ་
གྲགས། །མིང་གཞི་མ་ནིང་རྗེས་སུ་ནི། །ཡང་འཇུག་མེད་པར་ཞུགས་པ་
ན། །དྲག་ཞན་གང་དུའང་མི་འགྱུར་བས། །མཚན་མེད་མ་ནིང་ཞེས་སུ་
འདོད། །
གཉིས་པ་དོན་ལ་གཉིས་ཡོད་པའི། །སྔ་མ་གང་ལྟར་འགྱུར་བ་
ནི། །རྗེས་འཇུག་གང་ལ་ཞུགས་པ་ཡི། །མིང་དེས་བདག་གཞན་སོགས་
གང་སྟོན། ། ཕལ་ཆེར་མིང་དེའི་སྔོན་འཇུག་གི །ནུས་པར་སྦྱར་ནས་
རྟོགས་པར་བྱ། །ཕྱི་མ་ཇི་ལྟར་འགྱུར་བ་ནི། །རྗེས་འཇུག་ཕོ་ཡིས་ཕོ་ཡིག་
གི །མིང་མཐའ་གཞན་དྲངས་དེ་བཞིན་དུ། །མོ་ཡིས་མོ་ཡི་མིང་མཐའ་
དང་། །མ་ནིང་གིས་ནི་མ་ནིང་དྲངས། ། དེ་རྣམས་རྟགས་མཚུངས་
འདྲེན་ཚུལ་ཏེ། །བརྗོད་བདེ་འདྲེན་པའང་ཤིན་ཏུ་མང། །གཞན་ཡང་
མིང་མཐའ་དེ་ཉིད་ཀྱིས། །རྟགས་མཚུངས་པའམ་སྒྲ་མཐུན་པར། །རྣམ་
དབྱེ་བརྒྱད་དང་སླར་བསྡུ་སོགས། ། སྔ་མའི་ཤུགས་དང་མཐུན་པར་
165



སྐོམ་སེལ་བདུད་རྩིའི་ཆུ་རྒྱུན། (༨)
འདྲེན། །
དེ་དག་ནང་གསེས་གང་འཇུག་ནི། །རྣམ་དབྱེའམ་ཕྲད་བཅས་
མིང་ཚིག་དེའི། ། མཐར་སྦྱར་མིང་དོན་ལས་ཤེས་བྱ། ། དེ་ཡང་ཆོས་
རྣམས་ངོ་བོ་ཙམ། །བརྗོད་པ་རྣམ་དབྱེ་དང་པོ་སྟེ། །དཔེར་ན་བུམ་པ་ཀ་
བ་བཞིན། ། གསལ་བྱེད་བོད་ཀྱི་སྐད་ལ་ཉུང་། ། ལས་དང་བྱ་ཡུལ་དོན་
གཅིག་སྟེ། །དེ་ལྟའི་བྱ་བའི་ཡུལ་ཞིག་ལ། །བྱ་བ་བྱས་པར་སྟོན་པ་ལ། །
གཉིས་པ་ལས་སུ་བྱ་བ་དང་། །གཉིས་པའི་ནང་ཚན་དེ་ཉིད་དང་། །བཞི་
པ་དགོས་ཆེད་གསུམ་འདྲ་ཡང་། །བྱ་བ་བྱས་པས་བྱ་བའི་ཡུལ། །དེ་འམ་
དེ་དང་འབྲེལ་བ་ལ། །ཕན་ཐོགས་མེད་ན་གཉིས་པ་སྟེ། །དཔེར་ན་ཤར་
དུ་འགྲོ་ལྟ་བུ། །ཕན་ཐོགས་ཡོད་ན་བཞི་པ་སྟེ། །དཔེར་ན་སློང་ལ་སྦྱིན་
ལྟ་བུ། །ཕན་ཐོགས་མེད་ཀྱང་བྱ་ཡུལ་དང་། །བྱ་བ་ངོ་བོ་གཅིག་ཡིན་
ན། །གཉིས་པའི་ནང་ཚན་དེ་ཉིད་དེ། །དཔེར་ན་འོད་དུ་འཚེར་ལྟ་བུ། །
གང་ཞིག་ གང་ལ་བརྟེན་པ་འམ། ། གནས་དང་ཡོད་པའི་དོན་ཙམ་
ལས། །བྱ་བ་གཏན་ནས་མི་བྱེད་ན། །རྣམ་དབྱེ་བདུན་པ་གནས་གཞི་
སྟེ། ། དཔེར་ན་སྟེང་དུ་མི་ཡོད་ལྟར། །ཚེ་སྐབས་གཉིས་དང་དོན་འདྲ་
ན། །བདུན་པའི་ནང་ཚན་ཚེ་སྐབས་ཏེ། །དཔེར་ན་མཆུ་ཟླ་ཤར་བ་ན། །
ཆོ་འཕྲུལ་དུས་ཆེན་ཚུགས་ལྟ་བུ། །
རྣམ་དབྱེ་གཉིས་བཞི་བདུན་པ་དང་། །དེ་ཉིད་ཚེ་སྐབས་གསལ་
166 ཧ



དཀའ་གནད་གསལ་བའི་མེ་ལོང །
བྱེད་སྒྲ། །སུ་ར་རུ་དུ་ན་ལ་ཏུ། །ཡིན་ཞིང་ཕལ་ཆེར་ལ་སྒྲ་དང་། །མཐུན་
པས་ལ་དོན་རྣམ་དབྱེའང་ཟེར། །འོན་ཀྱང་ན་ལ་དེ་ཉིད་ལ། །མི་འཇུག་
སྨྲ་བའི་སྒོ་ལས་གསུངས། །
རྣམ་དབྱེ་གང་ལ་སྦྱོར་ཡུལ་དེས། །ཉེ་འགྱངས་གང་དུ་བྱ་བ་
ཞིག །བྱས་ན་གསུམ་པ་བྱེད་སྒྲ་སྟེ། ། དཔེར་ན་བདག་གིས་བཤད་ལྟ་
བུ། །བྱ་བ་གཏན་ནས་མི་བྱེད་པར། །སྔ་ཕྱི་འབྲེལ་བྱེད་ཙམ་སྟོན་པ། །
རྣམ་དབྱེ་དྲུག་པ་འབྲེལ་སྒྲ་སྟེ། །དཔེར་ན་བདག་གི་མིག་ལྟ་བུ། །རྣམ་
དབྱེ་གསུམ་དྲུག་གསལ་བྱེད་སྒྲ། །ས་མཐའ་ཡོད་དང་མེད་པ་ཡི། །གི་ཀྱི་
གྱི་འི་ཡི་ལྔ་ཡིན། །
གང་ཞིག་གང་ལས་བྱུང་བ་འམ། །བྱེར་དང་ལྷུང་བའི་དོན་ལྡན་
ན། །རྣམ་དབྱེ་ལྔ་པ་འབྱུང་ཁུངས་ཏེ། །དཔེར་ན་ཞལ་ནས་ཐོན་ལྟ་བུ། །
གསལ་བྱེད་ སྒྲ་ནི་ནས་ལས་ ཏེ། ། དགར་ དང་ སྡུད་ པའང་ ལྔ་ པར་
གཏོགས། །གཞན་ཡང་ཚིག་དོན་གོང་འོག་ཏུ། །བསྡུ་རྒྱུ་ཡོད་ན་སྡུད་
པའི་སྒྲ། །དང་དང་ཀྱང་ཡང་འང་སོགས་སྦྱོར། ། རྣམ་གྲངས་དུ་མས་
དོན་བསྐྱར་ན། །འབྱེད་སྡུད་སྒྲ་འཇུག་དགག་པ་དང་། ། བདག་དོན་
ཡོད་ན་ཐོག་མཐའ་རུ། །པ་སྡེའི་རྟགས་རྣམས་ཅི་རིགས་འཇུག །རྒྱན་
དུ་གྱུར་པའི་ཚིག་ཕྲད་ཀྱང་། ། དོན་ལ་བསྙེགས་པ་ཡོད་ན་སྦྱོར། ། དེ་
བཞིན་བསྟན་བྱ་ལྷག་ཡོད་ན། ། ལྷག་བཅས་སྒྲ་སྦྱོར་ཚིག་དོན་ནི། །
167_m



སྐོམ་སེལ་བདུད་རྩིའི་ཆུ་རྒྱུན། (༨)
རྫོགས་ན་སླར་བསྡུའི་སྒྲ་རྣམས་སྦྱོར། ། །
དགོས་པ་ཅི་ཕྱིར་འཇུག་ཅེ་ན། །མོ་ཡིག་དབྱངས་དང་མི་ལྡན་
ན། །ཕོ་ཡིག་གསལ་བྱེད་བརྗོད་མི་ནུས། །དེ་ཕྱིར་དབྱངས་ལྔར་བཞེད་
པ་བདེ། །ཕོ་ཡིག་དབྱངས་ལྡན་དེ་དག་ལའང་། །རྗེས་འཇུག་བཅུ་པོ་མ་
ཞུགས་ན། །དོན་གྱི་ངོ་བོ་ཙམ་སྟོན་པའི། །མིང་དང་དོན་གྱི་ཁྱད་པར་
རྣམས། །སྟོན་པའི་ཚིག་དང་དོན་ལྡན་པའི། །ངག་གི་བརྗོད་པ་ཡོད་
མིན་ཏེ། ། ཡི་གེའི་ཁོངས་ནས་མིང་དབྱུང་ཞིང་། །མིང་གི་ཁོངས་ནས་
ཚིག་ཕྱུང་ནས། །ཚིག་གིས་དོན་རྣམས་སྟོན་པས་སོ། །མིང་ཚིག་བརྗོད་
པ་མེད་ན་ནི། ། ཐུན་མོང་ཐུན་མོང་མ་ཡིན་པའི། །ཤེས་བྱ་སྟོན་པའང་
མེད་པར་འགྱུར། ། དེ་ཕྱིར་འཕགས་ཡུལ་མཁས་རྣམས་ཀྱི། ། རྗེས་སུ་
འབྲངས་ནས་གསུངས་པ་འདི། །སྐྱེ་བོ་ཀུན་གྱིས་རྟོགས་གྱུར་ཅིག ། །
ཚིག་གི་སྒྲ་ཙམ་འདྲ་ན་ཡང་། །དོན་ལ་ཁྱད་པར་ཤིན་ཏུ་ཆེ། །དེ་
ཕྱིར་བརྡ་དག་ལ་བརྟེན་ནས། །མ་ནོར་དོན་རྣམས་འཚོལ་བ་གཅེས། །
དོན་ལ་མི་རྨོངས་རྨོངས་པ་ཡང་། །ལུགས་འདིར་མཁས་མིན་གྱིས་བྱེད་
དེ། །སྒྲ་ཤེས་དོན་ལ་མི་རྨོངས་ཞེས། །མཁས་པའི་གསུང་ལ་ཡོངས་སུ་
གྲགས། ། འདི་ལ་མ་སྦྱངས་རྨོངས་ཚོད་ཀྱིས། ། འཆད་རྩོད་རྩོམ་པའི་
གྲྭར་འཇུག་པ། །ཝ་སྐྱེས་སེང་ལྤགས་གྱོན་པ་བཞིན། །ནམ་ཞིག་རྗེས་
ངན་ གསལ་བར་ འགྱུར། ། དེ་ ཕྱིར་ བློ་ གསལ་ དོན་ གཉེར་རྣམས། །
168a



དཀའ་གནད་གསལ་བའི་མེ་ལོང།
རྟགས་འཇུག་དཀའ་གནད་གཟུགས་བརྙན་ཀུན། ། གསལ་བར་འཆར་
བའི་མེ་ལོང་འདིར། ། ལ་འུར་ གཟིགས་མོར་སྤྱོན་དང་ཀྱེ། ། འདི་ལ་
ནོངས་པའི་ཚོགས་མཆིས་ན། ། གཟུར་གནས་མཁས་པའི་སྤྱན་སྔར་
འཆགས། །ཅུང་ཟད་འབད་ལས་ཐོབ་པའི་དགེས། །ཀུན་གྱིས་འདི་དོན་
རྟོགས་པར་ཤོག །
ཅེས་《རྟགས་ཀྱི་འཇུག་པའི་སྙིང་པོའི་དོན་མདོ་ཙམ་བརྗོད་པ་
དཀའ་གནད་གསལ་བའི་མེ་ལོང་》ཞེས་བྱ་བ་འདི་ནི་རང་གི་སློབ་བུ་རྗེ་
དྲུང་སངས་རྒྱས་རྒྱ་མཚོ་དང་དོན་གྲུབ་ཕུན་ཚོགས་གཉིས་ཀྱི་དགོས་
ཚུལ་ལྟར། མཁས་མཆོག་སི་ཏུ་པཎ་ཆེན་དང་ཐམས་ཅད་མཁྱེན་པ་
དྷརྨ་བྷ་དྲ་དཔལ་བཟང་པོའི་བཞེད་པ་དང་མཐུན་པར་དབྱངས་ཅན་
གྲུབ་པའི་རྡོ་རྗེས་སྦྱར་བའོ། །
169



རྩོམ་སྒྲིག་འགན་འཁུར་པ། འཇམ་དབྱངས་དར་རྒྱས།
མདུན་ཤོག་ཇུས་འགོད་པ། སྐལ་ལོ། །
རི་མོ་པ། ཀླུ་ཚང་བསོད་ནམས་འབུམ། །
སྐོམ་སེལ་བདུད་རྩིའི་ཆུ་རྒྱུན།(དེབ་བརྒྱད་པ།)
རིན་ཆེན་བཀྲ་ཤིས་དང་སྟག་ལྷས་གཙོ་སྒྲིག་བྱས།
ཀྲུང་གོའི་བོད་རིག་པ་དཔེ་སྐྲུན་ཁང་གིས་བསྐྲུན་ཏེ་བཀྲམ།
ཀྲུང་གོའི་གློག་བརྙན་དཔེ་སྐྲུན་ཁང་གི་པར་ཁང་གིས་པར་བཏབ།
དེབ་ཚད། ༨༨༠mmx ༡༢༣༠mn ༡/༣༢
དཔར་གྲངས། ༡༢༠༠༡ - ༡༧༠༠༠ དཔར་ཤོག ༥. ༦༢༥
༢༠༡༥ལོའི་ཟླ་༧པར་པར་གཞི་དང་པོ་བསྒྲིགས།
༢༠ ༡༦ལོའི་ཟླ་༦པར་པར་ཐེངས་བཞི་པ་བཏབ།
ISBN 978 -7 -80253 -816 -0/G : 66
རིན་གོང་སྒོར། 8. 80



图书在版编目(CIP) 数据
|甘露源泉(8): 藏文仁青扎西,斗拉主编.北京:
中国藏学出版社,2015.7
ISBN 978-7-8(1253-816 -0
| 1.0诅… . … (2)斗… I. 0藏语一少数
民族语文课一中小学课外读物 N. DC634.390.3
中国版本图书馆 CIP数据核字(2015) 第168868号
甘露源泉(8)
仁青扎西,斗拉主编
中国藏学出版社出版发行
中国电影出版社印刷厂印刷
开本:88(imm x 1230 mm 1/32
印数:12001 - 17000册印张:5.625
2016年6月第1版第4次审
ISBN 978-7-86)253-816-10 .65
定价:8.80 元



སྐོམ་སེལ་བདུད་རྩིའི་ཆུ་རྒྱུན།
དེབ་བརྒྱད་པ།
ད་
ཀྲུང་གོའི་བོད་རིག་པ་དཔེ་སྐྲུན་ཁང་།
