༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W8LS20236
n/a
ImageGroup:
ISBN:
18LS20792
978-7-80253-809-2
Title:
སྐོམ་སེལ་བདུད་རྩིའི་ཆུ་རྒྱུན།
དེབ་དང་པོ་ནས་དགུ་པ།
skom sel bdud rtsi'i chu rgyun/ deb dang po nas dgu pa/
Author:
||n/a
n/a
n/a;n/a
Descriptor:
Original Publication:
Place:
Publisher:
pe cin/
krung go'i bod rig pa dpe skrun khang/
2016
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Ave, 5th Floor
Cambridge, MA 02138.



རྒྱལ་ཡོངས་བོད་ཡིག་སློབ་གཞི་ཞིབ་བཤེར་ཨུ་ཡོན་ལྷན་ཁང་གིས་ཞིབ་བཤེར་བྱས།
[ལོ་དགུའི་འགན་བབས་སློབ་གསོའི་སྐད་ཡིག་བསླབ་ཚན་གྱི་ཟུར་རྒྱན། D
སྐོམ་སེལ་བདུད་རྩིའི་ཆུ་རྒྱུན།
དེབ་དྲུག་པ།
ཀྲུང་གོའི་བོད་རིག་པ་དཔེ་སྐྲུན་ཁང་།



རྩོམ་སྒྲིག་ཨུ་ལྷན་གྱི་མཚན་ཐོ།
གཙོ་སྒྲིག་པ། སྟག་ལྷ། རིན་ཆེན་བཀྲ་ཤིས། །
གཙོ་སྒྲིག་གཞོན་པ། ཕག་མོ་དོན་འགྲུབ། འཇུ་སྐལ་བཟང་།
འཇམ་དབྱངས་བཀྲ་ཤིས། སྐལ་ལོ།



གླེང་གཞི།
གླེང་གཞི། །
སྐད་ཡིག་ནི་མི་ཆོས་རིག་གནས་དང་ལག་ཆའི་རང་བཞིན་གཞི་
གཅིག་ཏུ་དྲིལ་བའི་རིག་ཚན་ཞིག་ཡིན་པར་མ་ཟད། རིག་ཚན་ཀུན་གྱི་
རྨང་ངམ་མ་ལྟ་བུའང་ཡིན། སྐད་ཡིག་སློབ་དེབ་ནི་རིག་པ་ཕྱོགས་ཁྲིད་
ཀྱི་དཔེར་བརྗོད་ཙམ་དང་དགེ་རྒན་ནི་གར་སྟེགས་ཀྱི་མདོ་འཛིན་པ་ལྟ་
བུ་ཡིན་ཕྱིར། སློབ་བུའི་སྐད་ཡིག་གི་ཆུ་ཚད་ཕྱོགས་ཡོངས་ནས་ཡར་
སྐྱེད་ཡོང་དགོས་ན། སྐད་ཡིག་སློབ་དེབ་ལས་སྦྱངས་པའི་རྨང་གཞི་
དང་རིགས་ལམ་ལ་བརྟེན་ནས་སྐད་ཡིག་རིག་ཚན་དང་འབྲེལ་བའི་
བརྩམས་ཆོས་མང་པོ་ལྟ་ཀློག་བྱ་དགོས། ལྟ་རྒྱ་ཆེ་ན་ཤེས་རྒྱ་སྐྱེད།
ཐོས་རྒྱ་ཆེ་ན་བློ་རྒྱ་སྐྱེད་ཅེས་པའི་དཔེ་བཞིན་དུ་ལྟ་ཀློག་གི་རྒྱ་ཆེ་ན།
དཔྱོད་པའི་བློ་གྲོས། འཆད་པའི་སྨྲ་ལྕེ། རྩོམ་པའི་སྨྱུག་རྩལ། མི་ཆོས་
ཀུན་སྤྱོད་སོགས་ཡར་སྐྱེད་འབྱུང་ཞིང་། གཞན་ཡང་སྔར་སོང་གི་ལོ་
རྒྱུས། ད་ལྟའི་གནས་བབ། འབྱུང་འགྱུར་གྱི་ཁ་ཕྱོགས། རང་གཞན་
གྱི་སྐྱོན་ཡོན་སོགས་ཀྱང་རྟོགས་ཐུབ་བོ། །
ལོ་ངོ་དུ་མའི་རིང་ལ་གཞི་རིམ་གྱི་དགེ་རྒན་དང་བོད་ཀྱི་སློབ་
གསོའི་བྱ་བར་ཐུགས་ཁུར་མཛད་མཁན་ཀུན་གྱིས་སློབ་གྲྭ་ཆུང་འབྲིང་གི་
སློབ་བུར་འཚམ་པའི་སློབ་མའི་ཀློག་དེབ་མཁོ་གལ་ཆེ་ཚུལ་གྱི་དགོངས་



སྐོམ་སེལ་བདུད་རྩིའི་ཆུ་རྒྱུན། (༦)
འཆར་ཡང་ཡང་བཏོན་ཀྱང་ད་ལྟའི་བར་དུ་དོན་སྨིན་བྱུང་མ་སོང།
སློབ་གསོ་ནི་རྒྱལ་ཁབ་དང་། མི་རིགས། ཁྱིམ་ཚང་གང་གིའང་རྩ་བ་
ཡིན་ཞིང་སློབ་གསོའི་ཁུར་དེ་སྤྱི་ཚོགས་ཡོངས་ལ་བབས་པ་ཞིག་ཡིན་ལ།
སྒོས་སུ་སྐད་ཡིག་ནི་བསླབ་བྱ་ཀུན་ལ་འཇུག་པའི་རྨང་གཞི་ཡིན་ཕྱིར།
ངེད་ཅག་གིས་རང་རིགས་སློབ་བུ་ཀུན་ལ་ཨེ་ཕན་གྱི་ཀུན་སློང་རྣམ་དག་
ཅིག་གིས་བྱ་བའི་བར་གསེང་དུ་ལོ་དགུའི་འགན་བབས་སློབ་གསོའི་སྐད་
ཡིག་བསླབ་ཚན་གྱི་ཟུར་རྒྱན་《སྐོམ་སེལ་བདུད་རྩིའི་ཆུ་རྒྱུན་》ཞེས་པའི་
སློབ་མའི་བཀླག་བྱའི་དཔེ་ཚོགས་དེབ་དགུ་རྩོམ་སྒྲིག་བྱས་པ་ཡིན།
《སྐོམ་སེལ་བདུད་རྩིའི་ཆུ་རྒྱུན་》ནི་བསླབ་ཚན་བཅོས་བསྒྱུར་གྱི་
དགོངས་དོན་ཏེ། “ ཤེས་བྱ་དང་ནུས་རྩལ། བརྒྱུད་རིམ་དང་བྱེད་
ཐབས། ཉམས་འགྱུར་དང་རིན་ཐང་གི་ལྟ་བ་” གསུམ་ལྷན་དུ་སྦྲེལ་བ་
དང་། “ རང་ཚུགས། མཉམ་ལས། འཚོལ་དཔྱད་” བཅས་ཀྱི་སྦྱང་
ཐབས་ལག་ལེན་དུ་བསྟར་ནས། སློབ་གྲྭ་ཆུང་འབྲིང་གི་《 སྐད་ཡིག་》
སློབ་དེབ་ཀྱི་ཟུར་རྒྱན་གྱི་ཚུལ་དུ་སྲོལ་རྒྱུན་རིག་གནས་ལ་གཞི་བཅོལ།
དེང་རབས་རིག་གནས་ཀྱིས་ཟུར་བརྒྱན། ཡང་དག་པའི་བླང་དོར་གྱི་
ལྟ་བ་སྲོག་ཏུ་བཅུག་སྟེ། སློབ་མའི་སྤྲོ་དད་གཞོལ་གསུམ་གྱི་བློ་སློང་བ།
ཐབས་ཤེས་བརྩོན་གསུམ་གྱི་སེམས་སྐྱེད་པ། དཔྱད་བརྗོད་འཇུག་
གསུམ་གྱི་ནུས་པ་བསྲིང་བ་བཅས་ལ་དམིགས་ཡོད།



《སྐོམ་སེལ་བདུད་རྩིའི་ཆུ་རྒྱུན་》སྒྲིག་སྐབས། ཟབ་འདུས་
རྒྱས་གསུམ་འཐོན་དགོས་པར་སྨྲ་བའི་རྟ་ཁལ་རྟེའུ་འགེལ་གྱི་འདོད་ཚུལ་
དང༌། རང་སྲོལ་མཐའ་དག་དུག་དང་གཞན་སྲོལ་ཡོད་ཚད་སྨན་དུ་
སྙམ་པའི་བསམ་བློ། ཡུལ་རིགས་གྲུབ་མཐའི་ཕྱོགས་སུ་ལྷུང་བའི་རང་
ལྟ་མཆོག་འཛིན་ གྱི་ཕྱོགས་ཞེན་སོགས་སྤངས་ཏེ། མིང་ནས་ཚིག
ཚིག་ནས་བརྗོད་པའི་ཆོས་ཉིད་དང་མཐུན་པར་སློབ་བུའི་ཁོར་ཡུག་ནས་
སྤྱི་ཚོགས་ཁོར་ཡུག་དང་། སླ་བ་ནས་དཀའ་བ། བསྡུས་པ་ནས་རྒྱས་
པར་འཇུག་ པའི་ འགྲོས་ བཞིན། སློབ་ མའི་ ལོ་ ན། རིག་སྟོབས།
དགའ་ཕྱོགས་དང་ཆུ་ཚད་མི་འདྲ་བར་དམིགས་ཅི་ཐུབ་བྱས་ཡོད།
རྩོམ་གྱི་རིགས་ལ་བྱིས་གླུ། བྱིས་སྒྲུང་། གཏམ་རྒྱུད། ཁེད།
གབ་ཚིག གཏམ་དཔེ། གླུ། གཞས། མགུར། ལེགས་བཤད།
བསླབ་བྱ། ལྷུག་རྩོམ། སྒྲུང་གཏམ། གླིང་སྒྲུང་། འཁྲབ་གཞུང་།
སྙན་ངག རྣམ་ཐར་སོགས་གནའ་དེང་གི་རྩོམ་ལུས་ཕལ་ཆེར་འདུ་
ཞིང་། ནང་དོན་གྱི་ཆ་ནས། སྔར་སོང་ལོ་རྒྱུས་ཤེས་བྱའི་ཉིང་བཅུད།
ད་ལྟའི་སྤྱི་ཚོགས་འཚོ་བའི་དོན་དངོས། མ་འོངས་ཕུགས་བསམ་
བརྟན་པའི་ཕྱོགས་ཁྲིད་བཅས་ཀྱི་དོན་འདུ་ལ། བརྩོན་སེམས་བསྐྱེད་
པ། གཞན་ཕན་བསམ་པ། དམ་བཅའ་བརྟན་པ། རང་ཚུགས་ཐུབ་
པ། བླང་དོར་ཤེས་པ། དཔྱད་པར་གོམས་པ་སོགས་ལ་བསྐུལ་ཡོད།



སྐོམ་སེལ་བདུད་རྩིའི་ཆུ་རྒྱུན། (༦)
《སྐོམ་སེལ་བདུད་རྩིའི་ཆུ་རྒྱུན་》དུ་རྩོམ་ཡིག་འདེམས་པ་དང་
བཅོས་སྒྲིག་གི་སྐབས་སུ། ངེད་ཅག་གིས་ཐོག་མར་རིས་སུ་མ་ལྷུང་བར་
གནའ་དེང་གི་བརྩམས་ཆོས་མང་ པོ་བཙལ་བཀླགས་ དཔྱད་བསྡུར་
བདམས་ལྔའི་རིམ་པ་བརྒྱུད་དེ། ལོ་རིམ་སོ་སོའི་སློབ་མའི་ལོ་ན་དང་
རིག་སྟོབས། ཡུལ་དང་དུས་སོགས་ཀྱི་དགོས་དབང་གིས་ཚན་བཤུས།
འདོར་ལེན། འཕྲི་སྣོན། བཟོ་བཅོས་སོགས་གང་འཚམ་བྱས་ཡོད།
དེབ་གསུམ་པ་ནས་བཟུང་སློབ་མའི་བློ་སྐྱོར་དུ་སུམ་རྟགས་ཀྱི་རྩ་བ་དང་།
ཞེ་ཚིག ལྡོག་ཚིག མངོན་བརྗོད་སོགས་གང་འཚམ་རེ་བཀོད་པ་དང་།
དོན་གྱི་གོ་བ་ལོན་པ་དང་སྤྲོ་བ་འདྲེན་པའི་ཕྱིར་ཅུང་དཀའ་བའི་ཐ་སྙད་
མང་ཆེ་བར་གོ་བདེ་བའི་ཞབས་མཆན་བཏགས་ཤིང་། རྩོམ་དོན་
མཚོན་པའི་བར་བཅུག་རི་མོའང་མང་པོ་ཞིག་བཀོད་ཡོད། །
《སྐོམ་སེལ་བདུད་རྩིའི་ཆུ་རྒྱུན་》སྒྲིག་སྐབས། ངེད་ཅག་གི་ཆུ་
ཚད་དང་དུས་ཚོད་ཀྱི་དབང་གིས་བློས་མི་དཔོག་པ་དང་ཚེགས་ཀྱིས་མ་
ཐོན་པའི་ནོངས་ཉེས་ཅི་མཆིས་མཐོལ་ལོ་བཤགས་པ་དང་ཆབས་ཅིག་
རྒྱ་ཆེའི་དགེ་སློབ་རྣམས་ཀྱིས་དགོངས་འཆར་རྣམ་དག་ལྷུག་སྩོལ་ཡོང་བ་
དང་། ལས་འདིར་ཐུགས་ཁུར་དང་མཐུན་རྐྱེན་གནང་མཁན་ཀུན་ལ་
སྙིང་ནས་ཐུགས་རྗེ་ཆེ་ཞུ།
ཞེས་སྒྲིག་པ་པོས་སྤྱི་ལོ་༢༠ ༡༢ པའི་ཟླ་དང་པོའི་ཚེས་༡༥ལ།



དཀར་ཆག
གླེང་གཞི། .....
༡)
•4，
12)
- (15)
18)
མཚོ་སྔོན་པོ། ............
སེམས་ཁོང་ན་བཞུར་བའི་ཆུ་བོ། །
ང་ཡི་ཨ་མ། །
ཕ་ཡུལ་གྱི་དུས་བཞིའི་རྣམ་པ། །
བུ་རིག་པ་ཅན། ..
ཨུ་བེ་ར། ......…......
ང་དང་ངུ་། .....
རྟ་རྒྱུགས་ནད་བཅོས།
མི་དགེ་བཅུ། .….
..…….…………...
ལུགས་ཀྱི་བསྟན་བཅོས་དཔག་བསམ་ལྗོན་པ། .....……....
ན
(27)
(31）
• •
(33)
+++༔
(38)
(43）
ལེགས་བཤད་འཕྲུལ་གྱི་དྲ་བ།
མགར་སྟོང་བཙན་ཡུལ་སྲུང་།......
ཁྲི་སྲོང་ལྡེ་བཙན། །



སྐོམ་སེལ་བདུད་རྩིའི་ཆུ་རྒྱུན། (༦)
， (67)
༈
(69)
(7)
(74)
**** (77)
ཏཱའི་སི་ཏི་བྱང་ཆུབ་རྒྱལ་མཚན། .....
སྡེ་སྲིད་སངས་རྒྱས་རྒྱ་མཚོ།
དུས་ནམ་ཞིག་མི་དེ་མཁས་པར་འགྱུར། ....
འདོད་པའི་ཡོན་ཏན་ལྔ་དང་སྦྱར་ཏེ་སྐྱེད་ཚལ་ལ་བསྔགས་
པ་བརྗོད་པ། .....………........
དགའ་མིན་སྐྱོ་མིན་གྱི་གླུ། ...........
མི་ཚེ་དོན་ཡོད་དུ་གདམས་པ། .…….....
ལེགས་ཉེས་འབྱེད་པའི་གཏན་ཚིགས།
བར་ཆད། .....………...
གྱང་ར་དཀར་པོ་དང་བརྡ་ཁྱབ་དམར་པོ། ..
ཧ་ཧ་ཧི།
རྒྱ་ནག་གླང་རྩིས། .....…………….…….
གསོ་བ་རིག་པའི་ཆ་བྱད།
བོད་ཀྱི་སྲོལ་རྒྱུན་རོལ་མོ།
རིང་ཚད་དང་དུས་ཚོད་བརྩི་ཚུལ། .....….…....
ཨ་ཁུ་སྟོན་པས་ཡུལ་དཔོན་ལ་ལན་བཏབ་པ། ................
སློང་མོ་བ་དང་ཁྱི་འཛིངས་པའི་ངང་ཚུལ།...
ཉི་ཆོས་བཟང་པོ། ...
(112)
(80)
• •， (83)
(85}
(8
)
...... (98)
(103)
( 106)
(108)



，... (122)༽
བསོད་སྙོམས། ...…..….
འབྲས་དཀར། ..………..
སུམ་ཅུ་བའི་རྩ་བ།........
(124 )
(135)



མཚོ་སྔོན་པོ།
མཚོ་སྔོན་ཞིང་ཆེན་གྱི་ལྟེ་གནས་ཏེ། གནའ་མཁར་ཟི་ལིང་ནས་
ལམ་དུ་ཆས་ནས་སྟོང་སྐོར་འགག་དང་། རི་བོ་ཉི་ཟླ་བརྒལ་ནས་ནུབ་
ཏུ་སྤྱི་ལེ་༡༢༠ལྷག་ལ་བསྐྱོད་པ་ན། སྙན་པའི་གྲགས་པ་ཕྱོགས་བཅུའི་
བུ་མོའི་རྣ་བའི་རྒྱན་དུ་མཛེས་པའི་མཚོ་སྔོན་པོའི་མཚོ་མགོར་སླེབ་པ་
ཡིན། །
མཚོ་སྔོན་པོ་ལ་གནའ་དུས་སུ་རྒྱ་ཡིས་“ ནུབ་མཚོ་” ཟེར་བ་
དང༌། སོག་སྐད་དུ་“ ཁོ་ཁོ་ནོར” ཟེར་བ་ནི“ མཚོ་སྔོན་པོ”ཞེས་པའི་
དོན་ཡིན། མཚོ་སྔོན་ཞིང་ཆེན་གྱི་མིང་ཡང་དེ་ལས་བྱུང་།
མཚོ་དེའི་ དབྱིབས་ནི་སིལ་ཏོག་ཆང་པ་ལི་ཞིག་དང་འདྲ་སྟེ།
ཤར་ནུབ་ཀྱི་བར་ཐག་རིང་ཞིང་། ལྷོ་བྱང་གི་བར་ཐག་ཐུང་། མཐའ་
སྐོར་གྱི་རིང་ཚད་ལ་སྤྱི་ལེ་༣༦༠ཙམ་ཡོད་པ་དང། སྤྱིའི་རྒྱ་ཁྱོན་ལ་སྤྱི་ལེ་
གྲུ་བཞི་མ་༤༥༨ ༣ཡོད། མཚོ་ངོས་ཀྱི་མཐོ་ཚད་ལ་རྒྱ་མཚོའི་ངོས་ལས་
སྨི་༣ ༡༩༦ཡོད། མཚོའི་ཟབ་ཚད་ལ་ཆ་སྙོམས་ཀྱིས་སྨི་༡༩ཡོད། ཆེས་
ཟབ་སར་སྨི་༣༢. ༨ཡོད། ཆུའི་གསོག་ཚད་ལ་སྨི་རྒྱ་དཔངས་གྲུ་བཞི་
དུང་ཕྱུར་༧༤༢ཡོད་པས། འཛམ་གླིང་དུ་རྒྱ་ཁྱོན་ཆེས་ཆེ་བ་དང་རྒྱ་



སྐོམ་སེལ་བདུད་རྩིའི་ཆུ་རྒྱུན། (༦)
མཚོ་ངོས་ལས་ཆེས་མཐོ་བའི་སྐམ་སའི་ནང་ལོགས་ཀྱི་ཚྭ་མཚོ་ཞིག་ཡིན།
དབྱར་དུས་ནི་མཚོ་སྔོན་པོ་ཤིན་ཏུ་མཛེས་པའི་དུས་ཚིགས་ཡིན།
སྐབས་དེར་དྭངས་ཤིང་གསལ་བའི་མཚོ་ངོས་སུ་མཐའ་འཁོར་གྱི་རི་བོ་
མཐོན་པོ་དང་དགུང་གི་སྤྲིན་པ་དཀར་པོའི་ལྡོག་བརྙན་འཆར་ཞིང་།
མེ་ཏོག་སྣ་བརྒྱས་རང་གི་མཛེས་སྡུག་ངོམ་པ་དང་བྱ་དང་བྱེའུས་སྙན་
པའི་གྲེ་འགྱུར་སྒྲོག ལྗང་མདོག་གི་རྩྭ་ཐང་དུ་ནོར་ལུག་ནི་རེ་འགར་
མིག་གི་མཐོང་ལམ་དུ་མངོན་ཞིང་། རེ་འགར་གར་སོང་ཆ་མེད་དུ་འགྲོ།
གསེར་མདོག་གི་ལོག་དཀར་མེ་ཏོག་དང་མཐིང་མདོག་གི་མཚོ་མོ།
རྒྱང་རིང་གི་རི་བོ་མཐོན་པོ་དང་ས་ཕྱོགས་ཀུན་ན་ལྷབ་ལྷུབ་ཏུ་སྐྱོད་པའི་
དར་ལྕོག་བཅས་ཀྱིས་བོད་ཁུལ་གྱི་ཁྱད་ཆོས་མངོན་པར་མཚོན་པའི་
ལྗོངས་རྣམ་གྱི་པར་རིས་མཛེས་སྡུག་ལྡན་པ་ཞིག་གྲུབ་ཡོད། །
མཚོ་སྔོན་པོའི་ཕྱོགས་བཞིར་བརྗིད་ཆགས་རི་བོས་བསྐོར་ཡོད་
དེ། བྱང་ཕྱོགས་ནི་མངོན་པར་མཐོ་ཞིང་རྔམ་བརྗིད་ལྡན་པའི་མུ་རིའི་
རྫ་རྒྱུད་དང་། ཤར་ཕྱོགས་ནི་བརྗིད་ཆགས་ཤིང་ཀྲོང་ངེར་འགྱིང་བའི་
ཨ་མ་ཟོར་དགུ་དང་། ལྷོ་ཕྱོགས་ནི་གཡུ་འབྲུག་ས་ལ་ལྷུང་འདྲའི་རི་བོ་
(] གྲེ་འགྱུར་ནི་སྐད་ངག་གི་ཉམས།
དལོག་དཀར་ནི་ཡུལ་སྐད་དེ་པད་ཁའི་མིང་།



manes
བློན་པོ་གསེར་ཆེན་དང་། ནུབ་ཕྱོགས་ནི་རི་མཐོན་པོ་བྲག་དཀར་ཐེམ་
ཆེན་ཡིན། རི་བོ་རྣམ་བཞིའི་མཐོ་ཚད་ལ་རྒྱ་མཚོའི་ངོས་ལས་སྨི་
༣༦༠༠ནས་སྨི་༥༠༠༠ཡི་བར་ཡོད་པ་རྣམས་རང་བྱུང་ལྷུན་གྱིས་གྲུབ་
པའི་རི་རྒྱུད་ཀྱིས་སྦྲེལ་ནས་མཚོ་ཆེན་ཁྲི་ཤོར་རྒྱལ་མོ་བསྐོར་ཡོད།
མཚོ་སྔོན་པོའི་མཐའ་སྐོར་དུ་ཆུ་ཀླུང་ཆེ་ཆུང་༧༠ལྷག་ཡོད་པ་
དང༌། དེ་དག་ལས་ཆུའི་ཐོན་ཁུངས་གཙོ་བོ་ནི། བག་ཧ་ཆུ་བོ་དང་
གཡུ་དཀར་འོམ་ལུང་ཆུ་བོ། རྟ་ནག་མའི་ཆུ་བོ། རིག་སྨོན་ཆུ་བོ།
དཔལ་དགེ་ཆུ་བོ་བཅས་ཡིན་ཞིང་། ལོ་རེར་མཚོ་སྔོན་པོར་ཆུ་བཞུར་
ཚད་སྨི་རྒྱ་དཔངས་གྲུ་བཞི་དུང་ཕྱུར་༡༦. ༡༢ ལ་སླེབས་པ་དང་། དེས་
མཚོ་སྔོན་པོར་འབབ་པའི་ཆུའི་སྤྱི་གྲངས་ཀྱི་༨༦% ཟིན། བག་ཧ་ཆུ་བོ་
ནི་མཚོ་སྔོན་པོ་རུ་འབབ་པའི་ཆུ་བོ་ཆེ་ཤོས་ཡིན།
མཚོ་སྔོན་པོའི་ནང་དུ་མཛེས་ཤིང་སྡུག་པའི་གླིང་ཕྲན་དང་གླིང་
ཕྲན་ཕྱེད་མ་ལྔ་ཡོད་དེ། དེ་དག་ནི་བྱ་གླིང་དང་མཚོ་སྙིང་། འདྲེ་མོ་
བྲག་དཀར། མཚེར་བ་རི། བྱེ་མ་ལ་བདུན་བཅས་ཡིན། དེའི་ཁྲོད་
གྲགས་ཆེ་བ་ནི་བྱ་གླིང་ཡིན། །
ལྕོང་མོའི་དབྱིབས་དང་འདྲ་བའི་བྱ་གླིང་གི་རྒྱ་ཁྱོན་ལ་སྤྱི་ལེ་གྲུ་
བཞི་མ་༠. ༢༧ཙམ་ལས་མེད་མོད། བྱ་ཚང་ཁྲི་སྟོང་མང་པོས་གང་སར་
ཁྱབ་ཡོད། གནས་དེ་ནི་ཨེ་ཤ་ཡའི་གླིང་གི་དམིགས་བསལ་གྱི་བྱ་རིགས་



སྐོམ་སེལ་བདུད་རྩིའི་ཆུ་རྒྱུན། (༦)
སྐྱེ་འཕེལ་ས་ཁུལ་ཞིག་ཡིན་པར་མ་ཟད། རྒྱལ་ཁབ་ཕྱི་ནང་དུ་མིང་
གྲགས་ཆེ་བའི་རང་བྱུང་སྲུང་སྐྱོབ་ས་ཁུལ་ཞིག་ཀྱང་ཡིན། །
ལོ་རེའི་ཟླ་གསུམ་པ་དང་བཞི་པར། རང་རྒྱལ་གྱི་ལྷོ་ཕྱོགས་ས་
ཁུལ་ལམ་ཨེ་ཤ་ཡ་ཤར་ལྷོ་ས་ཁུལ་དང། ཐ་ན་རྒྱང་ཐག་ཤིན་ཏུ་རིང་
བའི་སི་སྦེ་རི་ཨ་ས་ཁུལ་སོགས་ནས་འཕུར་ཡོང་བའི་ཁྲུང་ཁྲུང་མགོ་ཁྲ་
དང་མཐིང་རིལ་མགོ་སྨུག ངང་དམར། གེ་སར་རྟ་རྫི་སོགས་དུས་
བྱ་གཅིག་རྗེས་གཉིས་མཐུད་ཀྱིས་གནས་འདིར་འདུས་ཏེ་བྱ་ཚང་
འཇོག བྱ་ཕྲུག་སྐྱེ་བའི་དུས་ཚིགས་ལ་སླེབས་ཚེ། གང་ས་གང་དུ་བྱ་
ཕྲུག་གིས་གང་བས་འདུ་འཛི་ཤིན་ཏུ་ཆེ། །
བྱ་རིགས་ལ་ཞིབ་འཇུག་བྱེད་པའི་ཆེད་མཁས་པས་ཚོད་དཔག་
བྱས་པ་ལྟར་ན། བྱ་གླིང་འདིར་བྱ་ཁྲི་བཅུ་ཡན་ཡོད། དེའི་ཕྱིར། མི་
རྣམས་ཀྱིས་གནས་འདིར་་་ འདབ་ཆགས་ཀྱི་ཞིང་ཁམས”ཞེས་ཟེར། །
གནས་འདིར་རྩྭ་ཆུ་འཛོམས་ཤིང་གཟན་ཆས་ཕུན་སུམ་ཚོགས་
པ་དང་། མཚོ་ཉིན་དུ་ཡོད་ལ་སྐམ་ཤས་ཆེ་བར་མ་ཟད། ད་དུང་རང་
བྱུང་གནོད་པ་ཡང་ཉུང་བས། དཔྱིད་ཀྱི་དཔལ་ཡོན་ཤར་བ་ན། བྱ་
རིགས་མང་པོ་གནས་འདིར་འཕུར་ཡོང་ནས་རང་གི་རྒྱུད་སྤེལ་བ་རེད། །
(1)དུས་བྱ་ནི་དུས་ཐོག་ཏུ་འགྲོ་འོང་བྱེད་པའི་བྱ་རིགས།



གནས་འདིར་ཁྲུང་ཁྲུང་མགོ་ཁྲ་དང་མཐིང་རིལ་མགོ་སྨུག སོ་
བྱ། ངང་དམར། དེ་མིན་འཇོལ་མོ་དང་ཡུན་ནན་རྨ་བྱ་སོགས་བྱ་
རིགས་༡༨༩ཡོད།
ཟླ་བདུན་པ་དང་བརྒྱད་པར་སླེབས་ཚེ། གནམ་གཤིས་ལེགས་
ཤིང་ཁ་དབུགས་དྭངས་པས་བྱ་ཚོགས་དགུང་སྔོན་དབྱིངས་ནས་ལྡིང་
སྐོར་རྒྱག་ཅིང་མཚེའུའི་ངོས་སུ་རྩེད་འཇོར་རོལ་བ་དང་། ཟླ་དགུ་པའི་
ཟླ་སྨད་ནས་བཟུང་ལྷོ་རུ་སྐྱོད་མགོ་རྩོམ་པ་སྟེ། ཨེ་ཤ་ཡ་དབུས་མ་ནས་
ཧིན་རྡུ་བརྒྱུད་ནས་ཕྱིར་ལྷོ་ཕྱོགས་སུ་འཕུར་བ་རེད།
མཚོ་སྙིང་ནི་མཚོ་སྔོན་པོའི་དཀྱིལ་ནས་ཅུང་ཙམ་ལྷོ་ཕྱོགས་ཀྱི་
གནས་སུ་ཆགས་ཡོད་པ་སྟེ། བྱ་གླིང་དང་སྤྱི་ལེ་༢༥ཙམ་གྱི་མཚམས་སུ་
ཡོད། དེའི་དབྱིབས་ནི་བྱ་སྒྲོ་ཞིག་དང་འདྲ་བར་དབུས་ཁུལ་ཁོད་ཡངས་
ཤིང་སྣེ་གཉིས་དོག་ལ། སྲིད་ལ་སྤྱི་ལེ་༢. ༣དང་ཞེང་ལ་སྤྱི་ལེ་༠.༨ ཡོད་
པ་དང་། རྒྱ་ཁྱོན་ལ་སྤྱི་ལེ་གྲུ་བཞི་མ་༡. ༡༤ཡོད། མཚོ་སྙིང་ནི་འཛེང་
རྡོ་དང་རྡོ་གཡའ་མ་ལེབ་མོས་གྲུབ་པ་ཡིན་ལ། མཐོ་ཚད་ལ་རྒྱ་མཚོའི་
ངོས་ལས་སྨི་ ༣༢༦༦ཡོད། མཚོ་སྙིང་གི་ཤར་མཐའ་ན་ཆུ་མིག་ཅིག་
ཡོད་ལ། དེ་ནི་མཚོ་སྙིང་གི་དགོན་པའི་བཙུན་པ་བཙུན་མ་རྣམས་ཀྱི་
འཐུང་ཆུ་ཡིན། ལྷོ་ཡི་བས་མཐའ་ན་གཡའ་མ་ལེབ་མོས་གྲུབ་པའི་བྲག་
རི་གཟར་མོ་ཞིག་ཡོད་པ་དང་། ཤར་དང་ནུབ། བྱང་བཅས་ནི་བདེ་



སྐོམ་སེལ་བདུད་རྩིའི་ཆུ་རྒྱུན།
(༦)
ཐང་ཡིན།
འདྲེ་མོ་བྲག་དཀར་ནི་མཚོ་སྔོན་པོའི་ལྷོ་ནུབ་ཕྱོགས་སུ་ཡོད་པ་
དང་། དེ་ནི་ཕ་བོང་ཆེན་པོ་བདུན་ལྷན་དུ་འདུས་པའི་རྡོ་ཐལ་རྡོ་དང་ཆུ་
འོག་བྲག་རྡོས་གྲུབ་པ་ཡིན་ཞིང་། དཔངས་ལ་སྨི་༡༧ཙམ་ཡོད་པ་དང་
རྒྱ་ཁྱོན་ལ་སྤྱི་ལེ་གྲུ་བཞི་མ་༠. ༠༥༦ཙམ་ཡོད། བྱ་གླིང་དང་མཚོ་སྙིང་
བར་ལ་སྤྱི་ལེ་༢༠ཡོད། །
བྱེ་མ་ལ་བདུན་ནི་མཚོ་སྔོན་པོའི་བྱང་ཤར་གྱི་མཐའ་རུ་ཡོད་ལ།
དེ་ནི་མཚོ་སྔོན་པོའི་གྲུབ་ཆ་གཙོ་བོ་ཞིག་དང་མཚོ་སྔོན་པོའི་ཆེས་ཆེ་བའི་
གླིང་ཕྲན་ཡིན། གླིང་ཕྲན་དུ་ཚྭ་མེད་མཚེའུ་སྐར་ཚོགས་ས་ལ་བཀྲམ་པ་
དང་མཚུངས་ཤིང་། བྱ་རིགས་སྣ་ཚོགས་ཁྱུ་དང་ཁྱུ་བྱས་ནས་གར་ལ་
རྩེན་པ་དང་། འདམ་བུ་ཚོམ་བུར་སྐྱེས་པ། མཚེའུའི་ཁ་དོག་དང་
གནམ་གྱི་ཁ་དོག་དབྱེར་མེད་དུ་འདྲེས་པ་དག་གིས་ཡིད་ཀྱི་དབང་པོ་
ཅིག་ཅར་དུ་འཕྲོག་པའི་པར་རིས་ཤིག་གྲུབ་ཡོད།
ས་འདིར་ཁྱད་དུ་གནས་པའི་དགོ་དམར་ནི་རང་རྒྱལ་གྱི་ཚར་
ཉེན་ཡོད་པའི་སྲོག་ཆགས་དཀོན་པོ་ཞིག་ཡིན་ཞིང༌། རྒྱབ་ཁབ་ནགས་
ལས་ཅུའུ་ཡིས་ཀྲུང་གོའི་རི་སྐྱེས་སྲོག་ཆགས་དང་སྐྱེ་དངོས་ཆེན་པོ་
(1འདམ་བུ་ནི་འདམ་རྩྭ་དང་། ཚོམ་བུ་ནི་སྤུངས་པའི་ཕུང་པོའམ་ཆུན་པོ་ལ་ཟེར།



༡༥སྲུང་སྐྱོབ་བྱ་བའི་ལས་གཞིའི་གྲས་སུ་བཞག
དགོ་དམར་འཚོ་སའི་མངའ་ཁོངས་ཀྱི་བརྒྱ་ཆའི་སུམ་ཅུ་ལྷག་ནི་
མཚོ་སྔོན་པོ་རྒྱལ་ཁབ་རིམ་པའི་རང་བྱུང་ས་ཁུལ་དུ་ཡོད། མིག་སྔར་
དགོ་དམར་༣༠༠ལྷག་མ་གཏོགས་ལྷག་མེད།
མཚོ་སྔོན་པོའི་མཛེས་སྡུག་གིས་ལྗོངས་རྒྱུ་པ་ ཁྲི་སྟོང་མང་པོ་
གནས་འདིར་བཀུག་པས། རྒྱལ་ཁབ་ཕྱི་ནང་གི་ལྗོངས་རྒྱུ་པ་སྤྲིན་
བཞིན་འདུ་བའི་སྐྱོ་བསང་ལྟ་སྐོར་གྱི་གནས་མཆོག་ཅིག་ཏུ་གྱུར་ཡོད།
ལྗོངས་རྒྱུ་པ་རྣམས་གནས་འདིར་སླེབས་ཚེ། ས་མཐོའི་འབྲོག་ཁུལ་གྱི་
མཛེས་ལྗོངས་ལ་གཟིགས་མོར་རོལ་ཆོག་པར་མ་ཟད། ད་དུང་རྟ་དང་
གཡག་ལ་བཞོན་ནས་རྩྭ་ཐང་དུ་སྐྱོ་བསང་ལ་ཕེབས་པ་དང་། བྱེ་སྒང་དུ་
འཛེག་པ། ཡང་ན་འབྲོག་པའི་ཁྱིམ་དུ་སོང་ནས་འབྲོག་པའི་ཡུལ་སྲོལ་
གོམས་འདྲིས་ཉམས་སུ་མྱང་ཆོག ཕྱུགས་རར་ད་དུང་ཆེད་དུ་གུར་སྣ་
ཚོགས་ཕུབ་ནས། འོ་ཇ་དང་མར། རྩམ་པ། ནས་ཆང་སོགས་ཀྱི་རོ་
མངར་ལོངས་སུ་སྤྱོད་པར་མཐུན་རྐྱེན་ལེགས་པོ་བསྐྲུན་ཡོད། །
ལོ་རེར་ཐེངས་རེ་སྒྲུབ་པའི་མཚོ་སྔོན་པོ་བསྐོར་བའི་རྒྱལ་སྤྱིའི་
གཞུང་ལམ་ལྕགས་རྟ་འགྲན་སྡུར་གྱི་འགྲན་བསྡུར་པ་རྣམ་པས་དེ་འདྲའི་
1)ལྗོངས་རྒྱུ་པ་ནི་ལྗོངས་སུ་འགྲོ་བའི་མི་སྟེ་ཕྱི་རོལ་ཏུ་ལྟ་སྐོར་ལ་འགྲོ་བའི་མི།



སྐོམ་སེལ་བདུད་རྩིའི་ཆུ་རྒྱུན། (༦)
མཛེས་ཤིང་སྡུག་པའི་པར་རིས་ཁྲོད་དུ་སྤྱི་ལེ་སྟོང་ལྷག་གི་ལམ་ཐག་གི་
འགྲན་སྡུར་ལེགས་འགྲུབ་བྱེད་པ་རེད། །
མཚོ་སྔོན་པོ་སྟེ་ས་མཐོའི་མཚོ་མོ་འདིས་ཡངས་པའི་བློ་རྒྱ་བསྐྱེད་
པ་དང་། བརྗིད་ཆགས་ཤིང་མཛེས་སྡུག་ལྡན་པའི་ས་མཐོའི་ཡུལ་
ལྗོངས་ཀྱིས་ཕྱོགས་བཞི་མཚམས་བརྒྱད་ཀྱི་མགྲོན་པོར་བསུ་མ་བྱེད་ཅིང་
མཆིས་ལ། མཚོ་སྔོན་པོའི་མ་འོངས་པ་སྔར་ལས་བརྗིད་ཉམས་དང་
མཛེས་སྡུག་ལྡན་པར་ང་ཚོས་སྨོན་འདུན་ཞུ།



སེམས་ཁོང་ན་བཞུར་བའི་ཆུ་བོ།
སེམས་ཁོང་ན་བཞུར་བའི་ཆུ་བོ།
ཡུལ་ལྷ་ཐར།
ཆུ་བོ་ལགས། རྨ་འབྲི་རྫ་གསུམ།1 གདོད་མའི་ཚེ་སྲོག་གི་ཁྱེའུ་
སྦྲུམ་སྟེ་བསིལ་ལྡན་གངས་དཀར་གྱི་ཡུལ་གྲུ་དལ་གྱིས་སྐོར་དུས། ཁྱོད་
ཚོས་མྱངས་པའི་དཀའ་ཚེགས་ནི་རྨ་རྒྱལ་སྦོམ་ར་2ལས་ཀྱང་གཏོས་ཆེ།
ཆུ་བོ་ལགས། ཁ་འབབ་རྣམ་བཞི། གནའ་བོའི་རེ་འདུན་གྱི་
ཁུར་བོ་ཁུར་ཏེ་མི་མེད་ཐང་སྟོང་གི་བར་ཐག་འཇལ་དུས་ཁྱོད་ཚོས་
མྱངས་པའི་དཀའ་སྡུག་ནི་ཧི་མ་ལ་ཡ་ལས་ཀྱང་ཁུར་ལྕི།།
ཡིན་ནའང། ཁྱོད་ཚོར་འཁང་ར་དང་སུན་སྣང་། ཁོང་ཁྲོ་དང་
འགྱོད་གདུང་། འཇིགས་སྐྲག་དང་ཞེ་མཇེད་ཅི་ཡང་མེད་པར་གཡང་
གཟར་དང་གཅོང་རོང་ལས་སྤོབས་པས་མཆོངས་ཤིང་ངར་སྐད་གནམ་
(1)རྨ་འབྲི་རྫ་གསུམ་ནི་རྨ་ཆུ། འབྲི་ཆུ། རྫ་ཆུ་གསུམ་མོ། །
(2)རྨ་རྒྱལ་སྦོམ་ར་ནི་རྨ་ཆེན་གངས་རི་སྟེ་མཚོ་སྔོན་ཞིང་ཆེན་མགོ་ལོག་ཁུལ་རྨ་ཆེན་རྫོང་དུ་
ཡོད་པའི་རི་བོ་གྲགས་ཅན་ཞིག་དང་། སྲིད་པ་ཆགས་པའི་ལྷ་དགུའི་ཡ་གྱལ་ཡིན། །
[3ཁ་འབབ་བཞི་ནི་རྨ་བྱ་ཁ་འབབ། སེང་གེ་ཁ་འབབ། གླང་ཆེན་ཁ་འབབ། རྟ་མཆོག་ཁ་
འབབ་སྟེ་གཙང་པོ་ཆེན་པོ་བཞིའོ། །
(༣. ཞེ་མཇེད་ནི་ཞེད་པ་སྟེ་འཇིགས་པའམ་སྒྲིག་པའི་དོན།



སྐོམ་སེལ་བདུད་རྩིའི་ཆུ་རྒྱུན། (༦)
སའི་བར་ལ་བསྒྲགས། ནགས་ཀླུང་དང་རྩྭ་ཐང་དུ་སྐད་སྙན་ལྷང་ལྷང་
དུ་སྒྲོག་ཅིང་བྲེལ་འཚུབ་ཀྱིས་བསྐྱོད། །
ཆུ་བོ་ལགས། ཁྱོད་ཀྱི་བཞུར་རྒྱུན་ནི་གཡུ་འབྲུག་སྔོན་མོ་ས་ན་
འཁྱུག་པ་དང་མཚུངས་ལ། ཁྱོད་ཀྱི་ཁུགས་སོ་རེ་རེ་ན་ལོ་རྒྱུས་ཀྱི་རྣམ་
ཐར་གསལ། ཁྱོད་ཀྱི་བཞུར་སྒྲ་ནི་རྒྱུད་དྲུག་པི་ཝང་དང་མཚུངས་ལ།
པི་ཝང་ལས་དཀྲོལ་འོང་བའི་འགྱུར་ཁུགས་རེ་རེ་ན་དགའ་སྐྱོ་ཆགས་
སྡང་གི་དབྱངས་རྟ་སྐྱོམ། ཁྱོད་ཀྱི་རླབས་ཕྲེང་ནི་དངུལ་དཀར་གྱི་མེ་
ཏོག་ཡིན་ལ། དངུལ་དཀར་མེ་ཏོག་གི་ཚོམ་བུ་རེ་རེ་ན་འཇིག་རྟེན་
འདིར་ཞེན་པའི་རང་མདངས་མངོན།
ཆུ་བོ་ལགས། ཡན་ལག་བརྒྱད་ལྡན་གྱི་གཙང་ཆབ། སྙོག་
བྲལ་དྭངས་གཙང་གི་ལྷ་ཆབ། ཁྱོད་ཀྱིས་གངས་རིའི་མུ་ཁྱུད་ཀྱིས་
བསྐོར་བའི་བསིལ་ལྡན་ལྗོངས་ལ་མཛེས་སྡུག་དང་གཟི་དཔལ་གནང་
ཞིང་། མཛའ་སེམས་རྨུ་ཐག་༧ གིས་སྦྲེལ་བའི་གངས་ཅན་བོད་པར་
བདེ་སྐྱིད་དང་འབྱོར་ཕྱུག་སྩོལ་བཞིན་མཆིས། དཔྱིད་གསུམ་ཁུ་བྱུག་
(1)ཡན་ལག་བརྒྱད་ལྡན་ནི་འདིར་ཚུའི་ཡོན་ ཏན་ བརྒྱད་དེ་མངར་བ་དང་། བསིལ་བ།
འཇམ་པ། ཡང་བ། དྭངས་པ། གཙང་བ། མགྲིན་པ་ལ་མི་གནོད་པ། ལྟོ་བ་ལ་ཕན་པ་
བཅས་སོ། །
(2རྨུ་ཐག་ནི་ནམ་མཁར་འགྲོ་སའི་དཔྱང་ཐག་ལྟ་བུ་ཞིག་ཡིན་ལ་འདིར་ཐག་པའི་དོན།
مال



སེམས་ཁོང་ན་བཞུར་བའི་ཆུ་བོ།
།
གི་མགྲིན་གླུ་ལྷང་ལྷང་དུ་གྲག་དུས་ཁྱོད་ཀྱི་སྐུ་དྲིན་ལས་སྐྱེ་འགྲོ་ཁྲི་སྟོང་ལ་
ཚེ་སྲོག་གི་གསོན་ཤུགས་རྒྱས་ཤིང༌། སྟོན་གསུམ་སྡོང་ལོས་བྲོ་གར་
འཁྲབ་དུས་ཁྱོད་ཀྱི་བྱམས་བརྩེ་ལས་སྨིན་པའི་འབྲུ་རིགས་སྣ་ལྔས་མགོ་
ལྕོག་ལྡེམ། དབྱར་གསུམ་ཚ་གདུག་གིས་ཁྱོད་རང་བསྐམ་མ་ནུས་ལ།
དགུན་གསུམ་གྲང་ངར་གྱིས་ཁྱོད་ཀྱི་བཞུར་རྒྱུན་གཅོད་མ་ཐུབ། རེད་
ལགས། ཀུན་ཕན་གྱི་སྤྱོད་པ། གཞན་ཕན་གྱི་ལྷག་བསམ། ཡིད་འོང་
གི་ལང་ཚོ། མདུན་སྐྱོད་ཀྱི་སྙིང་སྟོབས། ཡོད་ཚད་ཀྱི་ཡོད་ཚད་ཆུ་བོ་
ཁྱོད་ལ་ལྡན་ཞིང་། ཡོད་ཚད་ཀྱི་ཡོད་ཚད་ཆུ་བོ་ཁྱོད་ཀྱིས་ནུས།
ཆུ་བོ་ལགས། ངའི་སེམས་ཁོང་ན་བཞུར་བའི་ཆུ་བོ་ལགས། ང་
ཚོས་དུས་ནམ་ཡང་ཁྱོད་ལ་སྲུང་སྐྱོབ་དང་བདག་སྐྱོང་བྱེད་ངེས་ཡིན།



སྐོམ་སེལ་བདུད་རྩིའི་ཆུ་རྒྱུན། (༦)
ང་ཡི་ཨ་མ།
བསོད་ནམས་དར་རྒྱས།
མུན་ཡོངས་སུ་རུབ་འདུག ཁོ་ར་ཁོར་ཡུག་ཀུན་དལ་འཇགས་
སེ་གནས་འདུག སྒེའུ་ཁུང་གི་ཕྱི་རོལ་ཏུ་རླུང་བུ་ཞིག་དལ་གྱིས་ལྡང་
འོངས་ཤིང་། ལྗོན་ཤིང་གི་ཡལ་ག་རྣམས་བསིལ་རླུང་གི་ཁྲོད་ན་ཕར་
འགུལ་ཚུར་འགུལ་བྱེད་བཞིན་ཡོད། གནམ་གཤིས་ནི་ཉིན་རེ་ལས་
ཉིན་རེར་ཇེ་འཁྱག་ནས་ཇེ་འཁྱག་ཏུ་འགྱུར་བཞིན་འདུག
ང་རང་མལ་ཁྲིའི་སྟེང་དུ་ཉལ་ནས་བསྡད་མོད། འོན་ཀྱང་
གཉིད་ཟེར་བ་ཞིག་གཏན་ནས་ཁུག་མ་ཐུབ། ངས་སྔས་མགོའི་འགྲམ་
གྱི་གློག་སྒྲོན་བཀར་1ཏེ་དུས་དེབ་ཅིག་བླངས་ནས་བལྟས་པ་ན། 《མ་
བུའི་བར་གྱི་བརྩེ་དུངས་》ཞེས་པའི་རྩོམ་ཡིག་ཅིག་མཐོང་བྱུང་། རྩོམ་
ཡིག་དེ་གསོན་ཉམས་ལྡན་པ་ཞིག་ཡིན་པས། ང་ལ་སེམས་འགུལ་ཚད་
མེད་ཐེབས་སུ་བཅུག སྐབས་དེར་ངའི་སེམས་ངོགས་སུ་སེར་རིད་དུ་
གྱུར་པའི་ཨ་མའི་ཞལ་རས་ཡིད་ལ་ཤར་ཙ་ན། རང་དབང་མེད་པར་
1)བཀརེ་ནི་ཡུལ་སྐད་དེ་སྒྲོན་མེའི་སྡོང་རས་ལ་མེ་བསྒྲོན་པའི་དོན།



མལ་ལས་ལངས་ཏེ། ཨ་མ་ཉལ་སའི་སྒོ་འགྲམ་དུ་སོང་བ་ཡིན།
ཨ་མས་རབ་རིབ་ཀྱི་གློག་སྒྲོན་འོག་ཏུ་ང་ལ་བལ་སྐུད་ཀྱི་སྟོད་ལུ་
ཞིག་སླ་བཞིན་ཡོད། གློག་སྒྲོན་འོག་ཏུ་ཨ་མའི་ངོ་གདོང་དེ་ལྷག་པར་
སེར་ཞིང་སྐམ་རིད་དུ་གྱུར་འདུག ངས་ཚུལ་དེ་མཐོང་རྗེས་མགྲིན་པ་
བརྣངས་ནས་སྐད་ཆ་ཅི་ཡང་མ་ཤོད་ལ། མིག་ཆུ་རྡོག་པོ་ཞིག་རང་
དབང་མེད་པར་མཁུར་ཚོས་བརྒྱུད་ནས་མར་འགྲིལ་བྱུང༌། །
ཨ་མས་ང་རང་མཐོང་རྗེས་“ནམ་གུང་ལ་སླེབས་འདུག ད་དུང་
མི་ཉལ་བར་ཅི་བྱེད” ཅེས་སྨྲས། ངས་“ཁྱེད་རང་ཉལ་མེད་པ་མཐོང་
ནས་འདིར་ཡོང་བ་ཡིན”ཞེས་བཤད། ཨ་མས་ང་ལ་“ མྱུར་དུ་སོང་ནས་
ཉོལ་ཅིག དོ་ནུབ་གཉིད་ཆག་ན། སང་ཉིན་ཇི་ལྟར་སློབ་སྦྱོང་བྱེད་”
ཅེས་བཤད་རྗེས་སླར་ཡང་མགོ་བོ་བསྒུར་ནས་བལ་སྐུད་ཀྱི་སྟོད་ལཱ་དེ་སླ་
བཞིན་འདུག ངས་མྱུར་དུ་རང་གི་མིག་ཆུ་ཕྱིས་ཏེ། “ ཨ་མ་ལགས།
ནམ་ཚོད་ཤིན་ཏུ་འཕྱིས་འདུག་པས། ཁྱེད་རང་ངལ་གསོ་རོགས་”ཞེས་
སྨྲས་པ་ན། ཨ་མས་“ ང་འཕྱི་ཉལ་བྱས་རུང་སྐྱོན་མེད། མྱུར་དུ་ཁྱོད་ལ་
བལ་སྐུད་ཀྱི་སྟོད་ལྭ་སོ་མ་? ཞིག་མ་བསླས་ན། ནམ་ཟླ་ནི་ཉིན་རེ་ལས་
]བརྣངས་ནི་ཡི་ག་གྱེན་དུ་འཕྱུར་བའི་མིང་།
(2)སོ་མ་ནི་གསར་པའི་དོན། །
༩13a



སྐོམ་སེལ་བདུད་རྩིའི་ཆུ་རྒྱུན། (༦)
ཉིན་རེར་ཇེ་འཁྱག་ནས་ཇེ་འཁྱག་རེད་” ཟེར། ངས་ཐབས་གཞན་མ་
རྙེད་པར་“ ཨ་མ་ལགས། དེས་ན་ཁྱེད་རང་དེ་འདྲའི་འཕྱི་རུ་མ་འཇུག་”
ཅེས་བཤད་རྗེས། ཕྱིར་མལ་ཁང་ནང་དུ་མི་ལྡོག་ཀ་མེད་བྱུང་།
ཕྱི་ཉིན་ཞོགས་པར། ངས་སྔས་མགོར་བལ་སྐུད་ཀྱི་སྟོད་ལྭ་སོ་མ་
ཞིག་བཞག་ཡོད་པ་མཐོང་། མིག་མཐར་སླར་ཡང་མིག་ཆུ་འཁྱིལ་བྱུང་།
ཕྱི་དྲོ་སློབ་གྲྭར་འགྲོ་ཁར་ཨ་མས་སྒོར་སུམ་ཅུ་བླངས་ནས་ང་ལ་
གཏད་པ་ན། ངས་འཕྲལ་དུ་“ ཨ་མ་ལགས། ཁྱེད་ཀྱི་ལུས་པོའང་དེ་
འདྲའི་བདེ་ཐང་མིན་པས། སྒོར་འདིས་སྨན་ཉོ་བྱེད་གྱིས་དང་” ཞེས་
སྨྲས་པ་ན། ཨ་མས་བྱམས་བརྩེའི་ངང་ནས་“ སྐྱོན་མེད། ཁྱོད་སློབ་
གྲྭར་སོང་ན་སྒོར་མོ་མཁོ་གལ་ཆེ། ཨ་མའི་གཅེས་ལོ། ཨ་མའི་ཁར་ཉོན་
དང༌” ཟེར། དུས་དེར་ངས་བསྲན་མ་ཐུབ་པར་ངུ་རིང་ཞིག་འདོན་
བཞིན་ཨ་མར་འཐམས། དེ་ནས་ང་ཨ་མ་ལ་སེམས་འཁྲེང་བཞིན་སློབ་
གྲྭར་ཆས་ཤིང་། མིག་རྒྱང་ཙམ་ལ་སོང་ནས་ཕྱིར་འཁོར་བ་ན། ཨ་མའི་
སྐམ་རིད་དུ་གྱུར་པའི་ལུས་པོ་དེ་བྱིའུ་ཐོ་》ཞིག་དང་འདྲ་བར་ད་དུང་
ནག་ཡོ་རེར་ངེད་ཚང་གི་སྒོ་འགྲམ་དུ་ལངས་ནས་ང་ལ་བལྟས་འདུག
དུས་དེར་མིག་ཆུས་ངའི་མཐོང་ལམ་དལ་གྱིས་བསྒྲིབས་སོང་། །
] བྱིའུ་ཐོ་ནི་བྱ་བྱིའུ་འགོག་བྱེད་དུ་བསླངས་པའི་ཐོ་མིའི་གཟུགས་ལྟ་བུ་ལ་ཟེར།



ཕ་ཡུལ་གྱི་དུས་བཞིའི་རྣམ་པ།
རྣམ་རྒྱལ།
བདག་ནི་བོད་རིགས་བྱིས་པ་ཞིག་ཡིན། བདག་ཟང་ཟིང་གི་
གྲོང་ཁྱེར་དུ་འཚར་ལོངས་བྱུང་བ་ཞིག་མིན་པར་རི་ཁུལ་གྱི་གྲོང་སྡེ་ཆུང་
ཆུང་འདི་ལས་སྐྱེས་པ་ཡིན་པས། མཚར་སྡུག་རྣམ་པར་བཀྲ་བའི་སྤྱི་
གླིང་དང་། ཡུལ་ལྗོངས་གྲགས་ཅན་དག་ཏུ་ལྟད་མོར་འགྲོ་མ་མྱོང་།
ལས་དབང་ཞིག་གིས་ང་ལ་དེ་ལས་ལྷག་པའི་མཛེས་ལྗོངས་ཤིག་མཐོང་
བའི་སྐལ་བ་ཐོབ་བྱུང་། །
བདག་གི་ཕ་ཡུལ་ནི་ས་ཁོད་སྙོམ་པོ་ཞིག་ཡིན་པས། རྫ་རི་དང་
གངས་རི་སོགས་མཐོང་རྒྱུ་མེད་མོད། ཕ་ཡུལ་དུ་ཆེས་ལྟ་ན་སྡུག་པ་ཞིག་
ཡོད་པ་ནི་ཀྱག་ཀྱོག་ཏུ་འབབ་པའི་ཆུ་བོ་དེ་ཡིན། ཆུ་བོ་དེ་ལྷོ་ཕྱོགས་སུ་
འབབ་ཅིང་། ང་ཚོའི་སྡེ་བ་དང་ཆུ་བོའི་བར་ན་སྨི་ཉིས་བརྒྱ་ལྷག་ཙམ་
ཡོད། ཆུ་བོ་དེའི་ཆུ་རགས་ཀྱི་དཔངས་ལ་སྨི་བཞི་ཙམ་ཡོད་ནའང་
རགས་ངོས་དེ་འདྲ་མི་གཟར། ཆུ་བོའི་ཁ་ཞེང་ལ་སྨི་བདུན་བརྒྱད་ཙམ་
ཡོད། ཆུ་བོའི་བཞུར་རྒྱུན་ཧ་ཅང་དལ་ཞིང་འགྲམ་གཉིས་ཀར་བྱེ་མས་
ཁེབས་ཡོད། ཉེ་བའི་ལོ་འགའི་རིང་ལ། མི་རྣམས་ཀྱིས་ཆུ་བོའི་ཤར་
هل



སྐོམ་སེལ་བདུད་རྩིའི་ཆུ་རྒྱུན། (༦)
རྒྱུད་དུ་སིལ་སྡོང་དང་ནུབ་འགྲམ་དུ་དབྱར་སྡོང་མང་པོ་བཙུགས་ཡོད།
དཔྱིད་རླུང་དལ་ གྱིས་ ལྡང་ སྐབས། ཆུ་ འགྲིམ་ གྱི་ ལྗོན་ ཤིང་
ཚོགས་ཀྱིས་སྔོ་ལྗང་གི་ལྭ་བ་གྱོན་པའི་མགོ་རྩོམ་ཞིང་། ཆུ་བོ་དེ་ཡང་
འཁྱགས་པའི་སྦུབས་ལས་གྲོལ་ཏེ་ཤང་ཤང་གི་སྒྲ་སྒྲོག་པར་བྱེད། ཤར་
རྒྱུད་ཀྱི་སིལ་སྡོང་དང་ནུབ་རྒྱུད་ཀྱི་དབྱར་སྡོང་དག་གིས་ཀྱང་ཕན་ཚུན་
ལ་འགྲན་པ་ལྟར་སྔོ་ལྗང་གི་གོས་གསར་གྱོན་བཞིན་ཡོད། བྱིའུ་དག་
དབྱར་སྡོང་གི་སྟེང་དུ་བབས་ནས་ཀྱུར་ཀྱུར་གྱི་སྒྲ་སྒྲོག་པ་དང་། དབྱར་
སྡོང་གི་ལོ་མ་དག་ཀྱང་དཔྱིད་རླུང་འཇམ་པོས་བསྐུལ་ནས་ལྡེམ་ལྡེམ་དུ་
གཡོ་བཞིན་འདུག ཆུ་བོའི་ཤར་རྒྱུད་ཀྱི་སིལ་སྡོང་དག་ལ་མེ་ཏོག་ཁྲ་
ཆིལ་ལེར་བཞད་དེ་རྒྱང་རིང་གི་བུང་བའི་ཚོགས་མགྲོན་དུ་འགུགས་
བཞིན་ཡོད་ཅིང་
། ཞིང་པ་རྣམས་ཀྱིས་འཇོར་བུ་ཐང་ལ་བཞག་སྟེ་ལམ་
འགྲམ་གྱི་སིལ་སྡོང་འོག་ཏུ་སྔོ་ཚལ་ཅི་ཞིག་འདེབས་པར་གྲོས་མོལ་བྱེད་
བཞིན་འདུག
དབྱར་ཁ་དལ་གྱིས་སླེབས་ནས་ཤིང་ལོ་དག་སྔར་ལས་ཇེ་སྔོ་རུ་
གྱུར་པ་དང༌། མེ་ ཏོག་ ཀྱང༌ སར་ལྷུང་ནས་ སིལ་ ཏོག་ ཐོགས་མགོ་
བརྩམས་བྱུང་། ནུབ་རྒྱུད་ཀྱི་དབྱར་སྡོང་དག་གིས་བསིལ་རླུང་དང་
བསྟུན་ནས་ཤིག་ཤིག་ཏུ་འགུལ་བཞིན་《ཟླ་བཞི་པ་ལྔ་པ་ཚེས་དུས་སུ་》
ཞེས་པའི་གླུ་དབྱངས་ལེན་པ་དང་མཚུངས། ཆུ་བོ་དེ་ཡང་དབྱར་གྱི་
16



ཕ་ཡུལ་གྱི་དུས་བཞིའི་རྣམ་པ།
ཆར་ཞོད་ཀྱི་དྲིན་གྱིས་སྔར་ལས་རྒྱས་ནའང་སྔར་བཞིན་དལ་གྱིས་བཞུར་
གྱིན་འདུག སིལ་སྡོང་གི་ལོ་མའི་ཕག་ན་སིལ་ཏོག་ཆུང་ཆུང་རེ་སྦས་
ཡོད་པས། ཁྱོད་ཀྱིས་ཞིབ་ལྟ་མ་བྱས་ཚེ་མཐོང་མི་ཐུབ། །
ཆུ་བོ་རིམ་བཞིན་བྲི་བྱུང་། ལྗོན་ཤིང་གི་ལོ་མ་ཡང་སེར་པོར་
འགྱུར་མགོ་བརྩམས། ནུབ་འགྲམ་གྱི་དབྱར་སྡོང་སྟེང་གི་ལོ་མ་གཅིག་
ཀྱང་མ་ལུས་པར་ལྷུང་ཚར་བས་མི་རྣམས་ཀྱིས་སྡོང་འོག་ན་སྡོང་ལོ་སྐམ་
པོ་འཕྱག་བཞིན་ཡོད་ལ། སྡོང་པོའི་སྟེང་གི་བྱིའུ་ཚང་དག་ཀྱང་ཡལ་
གའི་གསེབ་ན་གསལ་ལྷང་ངེར་འདུག
བྱང་རླུང་ལྡང་བའི་མགོ་བརྩམས་པ་ན། ས་གཞིའི་རྩྭ་སྐྱེ་སྐམ་པོ་
དག་གིས་ཤུགས་གླུ་གྱེར་ཞིང་ཁ་བའི་འདབ་མ་ཡང་མི་ཡུལ་དུ་བབས་
པས། ཆུ་བོའི་གཡས་གཡོན་གཉིས་ཀྱི་ལྗོན་ཤིང་དག་གིས་དངུལ་
མདོག་གི་ལྭ་བ་གྱོན་ཏེ། བྱང་རླུང་གི་ཁྲོད་ན་ཀྲོང་ངེར་ལངས་ཤིང་།
ཆུ་བོའི་བཞུར་རྒྱུན་ཆད་དེ་འཁྱགས་རོམ་གྱི་སྦུབས་སུ་འཛུལ། ལོ་
གཅིག་ལ་བྲེལ་ཟིང་གིས་ངལ་རྩོལ་བགྱིས་པའི་སྡེ་མི་རྣམས་ཀྱིས་ཡང་ལོ་
གསར་པ་སླེབས་པར་རེ་སྒུག་བྱེད་མགོ་བརྩམས་བྱུང་།
དེ་ནི་དངོས་གནས་“ དུས་ཚིགས་བཞི་ཡི་རྣམ་པ་མི་འདྲ་བས། །
དགའ་དང་སྤྲོ་བ་ཚད་མེད་འཕེལ་བར་བྱེད”ཅེས་པ་ལྟར་རོ། །



སྐོམ་སེལ་བདུད་རྩིའི་ཆུ་རྒྱུན། (༦)
བུ་རིག་པ་ཅན།
སྔར་བོད་རྗེ་སྲོང་བཙན་སྒམ་པོས་རྒྱལ་ས་བཟུང་རྗེས་བློན་པོ་
རིག་པ་ཅན་ཞིག་དགོས་སྙམ། ལ་ལུང་མང་པོ་བརྒལ་ནས་བཙལ་དུ་
ཕྱིན་ཀྱང་བློ་ལ་འབབ་པ་ཞིག་མ་རྙེད། །
ཉིན་ཞིག་གི་ཕྱི་དྲོ་ལུང་པ་ཞིག་ཏུ་ཕྲུ་གུ་ལོ་བརྒྱད་དགུ་ཡས་མས་
ཤིག་དང་ཕྲད། རྒྱལ་པོས་ཕྲུ་གུ་ལ་ཁྱོད་ཀྱི་ཁྱིམ་ལ་མི་ག་ཚོད་ཡོད། ཁང་
པ་ཆེ་ཆུང་ག་ཚོད་ཡོད་ཅེས་དྲིས་པ་ན། ཕྲུ་གུ་དེས་ཁྱིམ་ལ་མི་གསུམ་
ཡོད། ཁང་པ་ནི་གསུམ་བསྡད་ན་ཆེ་སྐྱོན། བཞི་བསྡད་ན་ཆུང་སྐྱོན་
ཡོད་ཟེར། ཡང་ཁྱེད་ཚོ་ལ་ལུག་ག་ཚོད་ཡོད་ཅེས་དྲིས་པར། ཕྲུ་གུས་
ལུག་བརྒྱ་སྐོར་ཡོད། རིལ་མ་སྟོང་སྐོར་ཡོད་ཟེར། དེ་ནས་སྲོང་བཙན་
སྒམ་པོ་ཁོང་ཕྲུ་གུའི་ཁྱིམ་ལ་སླེབས་ནས་ཕྲུ་གུ་ལ། ཁྱོད་ཀྱི་ཨ་ཕ་དང་ཨ་
མི་གཉིས་གང་དུ་ཕྱིན་སོང་ཞེས་དྲིས་པར། ཨ་མ་མིག་ཉོ་བར་ཕྱིན་
སོང་། ཨ་ཕ་སྐད་ཆ་ཉོ་བར་ཕྱིན་སོང་ཟེར། དེ་ནས་ཁོང་གཉིས་ཀྱིས་
ཇ་བསྐོལ་ནས་ཇ་འཐུང་བཞིན་བསྡད།
ཅུང་ཙམ་ནས་ཕྲུ་གུ་དེའི་ཕ་མ་གཉིས་ཕྱིར་སླེབས། མ་ཡིས་སྣུམ་
ཉོས་ཡོང་། ཕ་ཡིས་ཆང་རྫ་ཁོག་གང་ཉོས་ནས་ནང་དུ་སླེབས། དེར་



བུ་རིག་པ་ཅན།
རྒྱལ་པོས་ཕྲུ་གུ་ལ་ཁྱོད་ཀྱིས་སྐྱག་རྫུན་ལབ་ཀྱི་འདུག ད་ཅི་ཁྱོད་ཀྱི་མ་
རྒན་མིག་ཉོ་རུ་ཕྱིན་སོང་བ་དང་། ཕ་རྒན་སྐད་ཆ་ཉོ་རུ་ཕྱིན་སོང་བ་
རེད་ཅེས་བཤད་པ་མ་ཡིན་ནམ་ཟེར་བར། ཕྲུ་གུས་དགོང་མོ་མར་མེ་
མེད་ན་ང་ཚོ་ལོང་བ་ལྟར་ཡིན་པས་མིག་ཉོ་བར་ཕྱིན་པ་རེད། ཆང་གིས་
བཟི་ན་སྐད་ཆ་མང་དུ་འགྲོ་བས་སྐད་ཆ་ཉོ་བར་ཕྱིན་སོང་བ་རེད་ཅེས་
བཤད་པ་ཡིན་ཟེར། །
ཡང་རྒྱལ་པོས་ཁྱོད་ཀྱི་ཁྱིམ་ལ་ལུག་བརྒྱ་སྐོར་དང་རིལ་མ་སྟོང་
སྐོར་ཡོད་ཟེར་མོད། ད་ལྟ་ཁྱོད་ཀྱི་ཁྱིམ་དུ་ལུག་གཅིག་རང་ཀ་བ་ལ་
བཏགས་འདུག་པ་ལས་ལུག་བརྒྱ་སྐོར་དང་རིལ་མ་སྟོང་སྐོར་ག་ལ་
འདུག་ཅེས་དྲིས་པ་ན། ཡང་ཕྲུ་གུས་ལུག་གཅིག་པོ་དེ་ཀ་བ་ལ་སྐོར་བ་
བརྒྱ་སྐོར་ཞིག་རྒྱག་པའི་ཕྱིར་ལུག་བརྒྱ་སྐོར་ཞེས་བཤད་ཆོག ལུག་
གཅིག་པོ་དེས་ཀ་བར་སྐོར་བཞིན་རིལ་མ་གཏོང་གི་ཡོད། དེར་རིལ་མ་
སྟོང་སྐོར་ཞེས་བཤད་ཆོག་ཅེས་ཟེར།
ཡང་རྒྱལ་པོས་ཁྱོད་ཀྱིས་ཁང་ཆུང་འདི་མི་གསུམ་ལ་ཆེ། བཞི་ལ་
ཆུང་ཞེས་བཤད་དགོས་དོན་ཅི་ཡིན་དྲིས་པར། དེ་ལ་ཕྲུ་གུས་ཁང་ཆུང་
འདི་ང་རང་ཕ་མ་བུ་གསུམ་བསྡད་ན་ཆེ་ཙམ་དང་། ཁྱེད་སླེབས་རྗེས་མི་
e
19



སྐོམ་སེལ་བདུད་རྩིའི་ཆུ་རྒྱུན། (༦)
བཞི་ལ་ཆུང་སྐྱོན་ཡོད་ཅེས་བཤད་པ་ཡིན་ཟེར། རྒྱལ་པོས་ཕྲུ་གུ་ལ་རྔན་
པ་མང་པོ་སྤྲད་དེ་འཁྲིད་རྩིས་བྱས། ཕྲུ་གུས་ང་ཁྱེད་ལ་མཁོ་ན། སང་
ཉིན་ཁྱེད་དང་མཉམ་དུ་འགྲོ་ཆོག ཁྱེད་ཀྱིས་ང་ལ་མགོ་སྐོར་གཏོང་མི་
དགོས་ཟེར་བས། རྒྱལ་པོའི་སེམས་ལ་ཕྲུ་གུ་འདི་རྗེས་མ་ང་ཡི་བློན་པོ་
རིག་པ་ཅན་ཞིག་ཡོང་ངེས་རེད་དགོངས།
ཕྱི་ཉིན་ཁ་བ་ཆེན་པོ་ཞིག་བབས་འདུག་པས། རྒྱལ་པོས་དེ་ནི་
བཀྲ་ཤིས་པའི་ཁ་བ་ཡིན་ཟེར་ཞིང་། ཕྲུ་གུ་དེ་ཁྲིད་ནས་ཁ་བའི་ནང་དུ་
ལམ་ལ་ཆས་སོ། །ཁོང་གཉིས་མི་ཆེ་ཆུང་གཉིས་ཀྱི་རྐང་རྗེས་ཞིག་ལ་ཐུག
རྒྱལ་པོས་མི་ཆེ་ཆུང་གཉིས་ཕྱིན་འདུག་ཟེར། ཕྲུ་གུས་དེ་ནི་ཕ་གཡར་
ཞིག་དང་བུ་ཚབ་ཅིག་ཡིན་པ་འདྲ་ཟེར། རྒྱལ་པོས་རྒྱུ་མཚན་ཅི་ཡིན་
ཞེས་པར། ཕྲུ་གུས་ཁ་བ་ཆེན་པོ་འདི་འདྲ་ཞིག་ལ་རང་གི་ཕྲུ་གུ་ངོ་མ་
ཡིན་ན་འཁྲིད་ཀྱི་མ་རེད་ཁུར་ནས་འགྲོ་གི་རེད་ཅེས་ཟེར། དེ་ནས་ཁོང་
གཉིས་ཡུད་ཙམ་སོང་ནས་མི་ཆེ་ཆུང་དེ་གཉིས་དང་འཕྲད་སྐབས་སྐད་
ཆ་དྲིས་པར། ཁོ་ཡིས་བཤད་པ་ལྟར་འདུག་པས་རྒྱལ་པོ་ཧ་ལས།
དེ་ནས་ཡང་མེའི་རྐང་རྗེས་ཞིག་མཐོང་བས། ཕྲུ་གུས་དེ་ནི་ཕྲུ་གུ་
སྐྱེ་རན་པའི་ནག་མོ་ཞིག་རེད་ཟེར་བས་ཅུང་མ་འགོར་བར་སྦྲུམ་མ་ཞིག་
(1)རྔོན་པ་ནི་བྱ་དགའ་དང་གླུ་ཚའི་མིང་།
520



ཐུག རྒྱལ་པོས་ཕྲུ་གུ་ལ་ཁྱེད་ཀྱིས་ཇི་ལྟར་ཤེས་ཞེས་དྲིས་པས། ཕྲུ་གུས་
རྒྱབ་ཀྱི་སྒབ་མ་ས་ལ་དྲུད་པ་དེ་ལས་ཕོ་བ་ཆེ་དྲགས་པའི་སྦྲུམ་མ་ཞིག་
ཡིན་པ་ཤེས་བྱུང་ཟེར། །
དེ་ནས་ཁོང་གཉིས་མུ་མཐུད་དུ་ཕྱིན་པས་ཡང་ནོར་ཞིག་གི་རྐང་
རྗེས་དང་ཕྲད། ཕྲུ་གུས་དེ་ནི་ནོར་མིག་ཡ་མེད་པ་ཞིག་ཡོད་པ་འདྲ་ཟེར།
རྒྱལ་པོས་ཁྱོད་ཀྱིས་ཅི་ལྟར་ཤེས་བྱུང་ཞེས་དྲིས་པ་ན། ནོར་དེས་ཕྱོགས་
གཅིག་གི་རྩྭ་ཟ་བ་ལས་ཕྱོགས་གཞན་གྱི་རྩྭ་མཐོང་མི་འདུག་པས་མིག་ཡ་
མེད་པ་ཧ་གོ་ཐུབ་ཟེར་བས། རྒྱལ་པོ་ཐུགས་ཤིན་ཏུ་དགྱེས་ཤིང་ཕྲུ་གུ་
ཁྲིད་ནས་ཕོ་བྲང་དུ་འབྱོར། ཕྲུ་གུ་དེ་ནི་ཕྱིས་སུ་བོད་ལ་བཀའ་དྲིན་ཆེ་
བའི་བློན་པོ་ཆེན་པོ་མགར་སྟོང་བཙན་ཡིན་ནོ། །
1)སྒབ་མ་ནི་འདིར་ལྭ་བའི་འགབ་སྟེ་འདབས་ཀྱི་དོན།
t 21_o



སྐོམ་སེལ་བདུད་རྩིའི་ཆུ་རྒྱུན། (༦)
ཨུ་བེ་ར།
སྤྱི་ལོའི་སྔོན་གྱི་ལོ་ངོ་བརྒྱའི་ཡར་སྔོན་དུ། བོད་ལྗོངས་ཀྱི་ཤར་
ལྷོའི་ཕྱོགས་ཀྱི་སྤོ་བོའི་ཁུལ་དུ་ཡབ་ལྷ་བདག་དྲུག་དང་ཡུམ་བྱ་མོ་
བཙུན་ཞེས་པའི་ཁྱོ་ཤུག་གཉིས་ཡོད། ཁོང་གཉིས་ལ་སྲས་དགུ་འཁྲུངས་
པའི་སྲས་ཐ་ཆུང་གི་མཚན་ལ་ཨུ་བེ་ར་ཞེས་གསོལ།
ཨུ་བེ་ར་ནི་ གཞན་དང་མི་འདྲ་བར་བཞིན་གྱི་ དཀྱིལ་འཁོར་
ལེགས་པ། ལྕེ་ཆེ་ཞིང་ཕྱག་སོར་དྲ་བས་འབྲེལ་བ། གཟུགས་སྟོབས་
རྒྱས་ལ་ཤེད་ཤུགས་ཆེ་བ། སྤྱང་གྲུང་འཛོམས་ལ་བློ་རིག་རྣོ་བ། ཐུགས་
གྱོང་ལ་དཔའ་རྩལ་ཆེ་བ། སྤྱོད་པ་རྩིང་ལ་ཚིག་རྩུབ་པ་ཞིག་ཡོད་པས་
ཡུལ་དེའི་སྐྱེ་བོ་ཀུན་གྱིས་ཁོང་ལ་ “ ཐེའུ་རང་” ཞེས་མིང་ངན་ཞིག་
བཏགས། །
ཨུ་བེ་ར་ལང་ཚོ་དང་བློ་གྲོས་རིམ་གྱིས་རྒྱས་པ་ན། མགོ་གཙོའི་
བརྙས་དམོད་དང་། ཚོ་བའི་བསྡམས་ཁྲིམས། སྲོལ་ལུགས་ངན་པ་
འཁུར་དུ་མ་བཟོད། སྲུང་དུ་མ་འདོད། རྟག་ཏུ་མགོ་གཙོ་དང་ཁ་རྩོད་
] སྤོ་བོ་ནི་འདིར་ས་མིང་ཡིན་ཏེ་བོད་རང་སྐྱོང་ལྗོངས་ཉིང་ཁྲི་ས་ཁུལ་གྱི་ཁོངས་སུ་ཡོད་པའི་སྤོ་
བོ་རྫོང་ཞེས་པ་དེ་ཡིན།།



ངོ་ཟློག་ཡང་ཡང་བྱས། མཐར་ཁ་ཤེད་དབང་ཤེད་ཅན་རྣམས་དེ་ལ་མ་
དགའ་བས། ཐེའུ་རང་ ཁོ་འདྲེ་གསོན་པོ་རེད་འདུག་ཅེས་སྨྲས་ཏེ།
ཐམས་ཅད་རུབ་བརྒྱབ་སྟེ་བརྡུངས་ནས་ཕྱིར་སྤྲུགས་སོ། །
དུས་དེའི་ཙ་ན་བོད་ཁམས་འདི་རྒྱལ་ཕྲན་བཅུ་གཉིས་དང་།
སིལ་མ་བཞི་བཅུར་གྱེས་ཡོད། དེ་དག་གི་བར་དུ་སྟོབས་ཆེ་བས་ཆུང་བ་
ཟ་བའི་དམག་འཁྲུག་རྒྱུན་ཆད་མེད། ཡར་ཀླུང་གི་ཁུལ་དེར་རུས་ཚོ་
དྲུག་འདུས་པའི་ཚོ་བ་ཞིག་གནས་པ་ལ། ཉེ་འཁོར་གྱི་རྒྱལ་ཕྲན་དག་
གིས་རྟག་ཏུ་བརྙས་བཅོས་འཕྲོག་བཅོམ་སོགས་ཅི་བྱ་གནས་མེད་པ་
བྱས་ཀྱང་། སྟོབས་ཤུགས་ཞན་པས་དགྲ་ལ་ཡ་མ་ཆོད་པར་[བཟོད་པ་
སྒོམ་པ་ལས་ཐབས་གཞན་མ་རྙེད། །
ནམ་ཞིག་ན། ཡུལ་དེའི་མགོ་གཙོ་ཤེས་རབ་ཟབ་མོ་བྱ་བའི་
འཇུག་ལྡོག་༧)ལ་མཁས་པ་ཞིག་གིས་ཡུལ་མི་ཐམས་ཅད་ཐང་ཆེན་པོ་
འཕར་པོ་ཟོ་ཐང་དུ་བསྡུས་ཏེ་རྒྱལ་ཐབས་ཀྱི་གྲོས་ལ་བསྐུལ་བ་སྟེ། ཀྱེ་ཀྱེ།
ཡུལ་མི་རྣམས་ལ་ཟེར་རྒྱུར། མང་པོའི་བློ་རྩེ་མ་བཀྲམ་ན། མཁས་པས་
བློ་ཐག་ཆོད་ལེ་མིན། རང་རེའི་ཚོ་བ་ལ་རྒྱལ་ཕྲན་གཞན་གྱིས་བརྙས་
(]ཡ་མ་ཆོད་པ་ནི་ཕ་རོལ་པོ་ལ་ངོ་ཡ་བྱེད་མ་ཐུབ་པའི་དོན།
(2འཇུག་ལྡོག་ནི་བླང་དོར་གྱི་དོན། །
༩23a



སྐོམ་སེལ་བདུད་རྩིའི་ཆུ་རྒྱུན། (༦)
བཅོས་དེ་འདྲ་བཏང་ན། ད་ཐབས་ཅི་དྲག་ཚང་མ་གྲོས་ལ་ཞུགས་ཤིག་
ཅེས་སྨྲས་པས། ཐང་དེར་འཁོད་པའི་ཡུལ་མི་རྣམས་ནི་གཅིག་ངོ་
གཅིག་གིས་ལྟ་ཞིང་ཅི་ཞུ་འདི་ཞུ་མེད་པར་འཇམ་ཅག་གེར་གནས་པའི་
སྐབས་དེར། བགྲེས་སོང་ལོ་ན་དྲུག་ཅུར་སོན་པ། དབུ་སྐྲ་སེར་པོ་རལ་
པ་ཕྲུལ་ལེར་དཔྱང་བ་ཞིག་མི་ཚོགས་ཀྱི་གསེབ་ནས་ག་ལེར་ལངས་ནས་
སྐད་འཛེར་འཛེར་གྱིས་འདི་སྐད་ཅེས་སྨྲས་སོ། །
གནའ་གཡོག་ཐང་དུ་རྒྱུག་པ་ལ། །
རྒྱུག་སྣེའི་འཁྲིད་མཁན་རྭ་འགུག་ཅན། །
དཔུང་ཆེན་དགྲ་ཐོག་མཆོངས་པ་ལ། །
དཔུང་སྣེའི་འཁྲིད་མཁན་རུ་དཔོན་དགོས། །
འུ་ཅག་ཉམ་ཐག་ཚོ་བ་ལ། །
རྒྱལ་ཕྲན་གཞན་གྱིས་བརྙས་པ་ནི། །
དཔའ་བརྟུལ་རྗེ་བོ་མེད་པར་ཐུག །
ད་ནི་དགྲ་འདུལ་འབངས་སྐྱོང་བའི། །
རྗེ་བོར་འོས་པ་བཙལ་དུ་ངེས། །
དེ་ཨེ་རེད་མ་རེད་བསམ་མནོ་ཐོངས། །
ཞེས་སྨྲས་པས། གྲོས་ལ་ཞུགས་པ་ཐམས་ཅད་ཀྱིས་ལེགས་སོ། །
བདེན་ནོ། །བདེན་ནོ། །དགྲ་འདུལ་འབངས་སྐྱོང་མཁན་གྱི་རྗེ་བོ་ཞིག་



མྱུར་བ་མྱུར་དུ་བཙལ་དུ་འགྲོ་དགོས་ཞེས་གྲོས་མཐུན། དེ་ནས་དུམ་
ཞིག་ན། ཡུལ་དེའི་བློ་གྲོས་གསལ་བའི་མགོ་འཛིན་དང་། མཚན་སྙན་
ལྡན་པའི་བགྲེས་སོང་བཅས་མི་ཧྲག་རྟ་ཧྲག་འགའ་བཤུལ་ལམ་]རིང་
པོར་འགྲིམ་པར་མཁོ་བའི་རྒྱགས་ཆས་ ཁུར་ནས་ཡར་ཀླུང་ནས་སྤོ་
བོའི་ཕྱོགས་སུ་གཏད་དེ་ཆས་སོ། །
མི་ཧྲག་རྟ་ཧྲག་རྣམས་བཤར་ཡོང་སྟེ་ཀོང་པོ་ལྷ་རི་གྱང་ཐོར་
སླེབས་ནས་ཨུ་བེ་ར་དང་གདོང་ཐུག་པ་ན། ཨུ་བེ་ར་ནི་མཐོང་བ་ཙམ་
དུ་མི་ངོ་མཚར་ཆེ་བ་ཞིག་འདུག་པས། ཁྱོད་སུ་ཡིན། གང་ནས་ཡོང་
ཞེས་དྲིས་པར། དེས་ང་སྤོ་བོའི་ཡུལ་ནས་འོངས། ད་བོད་ལ་འགྲོ་བ་
ཡིན་ཞེས་ལན་བཏབ། འོ་ན་ཁྱོད་ལ་ནུས་པ་ཅི་ཡོད་ཅེས་དྲིས་པ་ན།
ང་ནུས་མཐུ་ཆེ་དྲགས་པས་ཕྱིར་ཕུད་བྱུང་ཞེས་ལན་བཏབ། འོ་ན་ཁྱོད་
ཀྱིས་བོད་ཀྱི་རྗེ་བོ་ཨེ་ནུས་ཞེས་དྲིས་པར། ཁྱེད་རྣམས་ཀྱིས་གཉའ་བ་ཁྲི་
བྱས་ནས་ང་ཐེག་ཅིག་དང་། མཐུ་སྟོབས་རྫུ་འཕྲུལ་ཐེ་ཚོམ་མི་དགོས་
ཞེས་སྨྲས་པས། དེ་ཚོས་ཨུ་བེ་རས་ཇི་ལྟར་གསུངས་པ་བཞིན་གཉའ་
Jབཤུལ་ལམ་ནི་འགྲོ་སའི་ལམ་གྱི་དོན།
(2)རྒྱགས་ཆོས་ནི་ལམ་དུ་འགྲོ་བར་ཉེ་བར་མཁོ་བའི་བཟའ་བཅའི་རིགས།
(3 ལྷ་རི་གྱང་ཐོ་ནི་བོད་རྗེ་ཐོག་མ་གཉའ་ཁྲི་བཙན་པོ་འབྱོར་ས་བོན་པོའི་གནས་རི་གྲགས་ཅན་



སྐོམ་སེལ་བདུད་རྩིའི་ཆུ་རྒྱུན། (༦)
བར་བཏེགས་ནས་ཡར་ལུང་དུ་སླེབས། དེར་ཡུལ་མི་རྣམས་སྤྲོ་བ་རབ་
ཏུ་འཕེལ་ཏེ།
བཏང་བའི་མིས་གོ་ཆོད་ནས་བྱུང་། །
འཕངས་པའི་མདའ་མོ་ཕོག་ནས་བྱུང་། །
བཙལ་བའི་རྗེ་བོ་རྙེད་ནས་བྱུང་། །
བསམ་པའི་རེ་བ་འགྲུབ་ནས་བྱུང། །
ཞེས་རྗེ་བོ་འཚོལ་མཁན་རྣམས་ལ་བསྟོད་པ་དང་། ཨུ་བེ་ར་ཡར་
ལུང་གི་རྗེ་བོར་བཀུར་ཏེ་མཚན་ལ་གཉའ་ཁྲི་བཙན་པོ་ཞེས་གསོལ།
རྗེ་དེས་ཡར་ལུང་ཚོ་བའི་མགོ་དཔོན་མཛད་དེ་ཆབ་སྲིད་ལེགས་
པར་བསྐྱངས། ཉེ་འཁོར་གྱི་རྒྱལ་ཕྲན་སིལ་མ་བཅུ་གཉིས་རང་ཉིད་ཀྱི་
མངའ་འོག་ཏུ་བསྡུས་ཏེ་རྒྱལ་ཁབ་ཀྱི་རྣམ་པ་ཐོག་མར་བཙུགས་སོ། །
*་
26



ང༌དང༌ངུ།
ང་དང་ངུ་།
ཐེངས་ཤིག་འབྲུག་པ་ཀུན་ལེགས་གཙང་ཁུལ་ཡོངས་མྱུལ་ཏེ་
དབུས་ཕྱོགས་སུ་ཕེབས། ཉིན་ཞིག་རྒྱབ་ཀྱི་བྲག་རི་སྙིང་དང་འདྲ་བ།
མདུན་གྱི་གཅོང་རོང་གཡང་གཟར་ཆེ་བ། རྐང་འོག་གི་ལམ་བུ་བར་
དོའི་འཕྲང་ལམ་འདྲ་བའི་གནས་གུ་དོག་པོ་ཞིག་ཏུ་འབྱོར། ལམ་ཟུར་
གྱི་བྲག་ཕུག་ཅིག་ཏུ་རྒྱབ་བསྙེས་ནས་ཉི་མ་ལྡེ་བཞིན་སྟོད་ཐུང་ཕུད་དེ་
ཤིག་སྒྲུག་པའི་ཚུལ་བསྟན། །
སྐབས་དེར་ས་སྐྱ་བདག་ཆེན་ཞེས་པའི་བླ་མ་ཁོང་རྟ་ཕོ་ལི་འདྲ་བ་
ཞིག་ལ་བཅིབས། ཞབས་ཞུ་མང་པོས་བསྐོར་ཏེ་རྫིག་ཉམས་དང་ལྡན་
པར་འཕྲང་ལམ་དེ་བརྒྱུད་ནས་ཕེབས་ཡོང་།
ས་སྐྱ་བདག་ཆེན་བྲག་ཕུག་དེའི་ ཉེ་ འགྲམ་ དུ་ བྱོན་སྐབས།
འབྲུག་པ་ཀུན་ལེགས་ཀྱིས་སྟོད་ཧྲེང་དུ་བུད་ནས་དབུ་སྒུར་སྒུར་དུ་ཤིག་
སྒུག་བཞིན་ཡོད་པ་མཐོང་བས། ས་སྐྱ་བདག་ཆེན་གྱིས་ཀུན་ལེགས་ལ།
མ་མེད་སྟོང་ཕྲག་གོན་ལགས་སམ། །
དབུས་གཙང་རུ་བཞི་བསྐོར་ལགས་སམ། །
བྲག་ཕུག་ཉི་མ་བསྲོས་ལགས་སམ། །



སྐོམ་སེལ་བདུད་རྩིའི་ཆུ་རྒྱུན། (༦)
ཤིག་གི་མདའ་རྒྱང་འཐེན་ལགས་སམ། །
ཞེས་ཟུར་ཟའི་མདའ་མོས་འབྲུག་པ་ཀུན་ལེགས་ཀྱི་སྙིང་ལ་ཚ་
བེར་གཏོང་བསམ་མོད། འོན་ཀྱང་ཀུན་ལེགས་ཀྱིས་སྣང་བ་ཅི་ཡང་མི་
བྱེད་པར་ཤིག་སྒྲུག་བཞིན་ལན་འདི་ལྟར་མཛད་པ་སྟེ།
གཙང་གི་བླ་མ་ཕེབས་རྒྱུ་ཟེར། ། །
ས་སྐྱ་བདག་ཆེན་ཕེབས་རྒྱུ་ཟེར། །
རྟ་ཕོ་སྒལ་རལ་ཞོན་རྒྱུ་ཟེར། །
སྡིག་པའི་ས་བོན་འཛུགས་རྒྱུ་ཟེར། །
ཞེས་གསུངས་པས། ས་སྐྱ་བདག་ཆེན་ལ་གསུང་ལན་མེད་པར་
གྱུར།
དེ་ནས་ ས་སྐྱ་བདག་ཆེན་ གྱིས་ ཡང་ཀྱེ། སྤྲང་རྒན། ཕར་
གཤིབ་1ཅིག་ཅེས་གསུངས་པ་ལ། ཀུན་ལེགས་ཀྱིས་ལེགས་ལེགས་སོ་
ཞེས་རྫུ་འཕྲུལ་གྱིས་རང་ལུས་དང་བྲག་རི་ལྷན་དུ་ཕར་དགྱེས་ཙམ་བྱས་
པས། ས་སྐྱ་བདག་ཆེན་གྱི་ཐུགས་ལ་འབྲུག་སྨྱོན་གྱིས་རྫུ་འཕྲུལ་གྱིས་ང་
ལ་གླིགས་འཚོལ་བ་༧ རེད་དགོངས་ཏེ། ཁོང་གིས་ཀྱང་རྫུ་འཕྲུལ་གྱིས་
(]གཤིབ་ནི་འདིར་ནུར་གྱི་དོན་ཏེ་ཕར་ནུར་ཅིག་ཅེས་པའི་དོན། །
(2)གླགས་འཚོལ་བ་ནི་འདིར་འགྲན་བཙུགས་པའམ་འགྲན་ཟླ་བསླངས་པའི་དོན།



ལམ་འགྲམ་གྱི་བྲག་རིའི་ལྡེབས་སུ་མཛུབ་མོས་འདམ་ལ་བྲིས་པ་ལྟར།
སྟོད་ལ་ཕྱིན་ནའང་ས་སྐྱ་ང་། །
སྨད་ལ་ཕྱིན་ནའང་ས་སྐྱ་ང་། །
དབུས་གཙང་རུ་བཞིར་ས་སྐྱ་ང་། །
ཞེས་བྲིས་ཏེ་གང་ལྟར་རང་ས་སྐྱ་ལས་ལྷག་པ་མེད་པའི་ང་རྒྱལ་ཆེ་
ངོམ་མཛད་ནས་ཕེབས་སོ། །
འབྲུག་པ་ཀུན་ལེགས་ཀྱིས་སྟོད་ཐུང་ལྷན་པ་དགུ་བརྩེགས་དེ་
གོན། འཁར་རྟེན་འཁྱོག་པོ་དེ་བསྣམས་ནས། ས་སྐྱ་བདག་ཆེན་གྱིས་
མཛད་པའི་བྲག་ལྡེབས་ཀྱི་ཡི་གེར་གཟིགས། ས་སྐྱ་བདག་ཆེན་གྱི་ཆེ་
མདོག་ང་རྒྱལ་ལ་ཁོང་མ་འཐད་པས། བྲག་ལྡེབས་ཀྱི་ཚིག་རྐང་གསུམ་
པོའི་མཇུག་གི་ང་ཡིག་འོག་ཏུ། ཁོང་གིས་ཀྱང་མཛུབ་མོས་འདམ་ལ་
བྲིས་པ་ལྟར་ཞབས་ཀྱུ་རེ་བསྣན་པས་ཚིག་རྐང་གསུམ་པོ་དེ།
སྟོད་ལ་ཕྱིན་ནའང་ས་སྐུ་ངུ་། །
སྨད་ལ་ཕྱིན་ནའང་ས་སྐྱ་ངུ་། །
དབུས་གཙང་རུ་བཞིར་ས་སྐུ་ངུ་། །ཞེས་པར་གྱུར་ཏོ། །
f62a



R 30a
+
《
++++
+
འ་
པ
E
ད་
(ད)
་ཅཙ་ན་vལཟ་བ་ལས་རྩ



རྟ་རྒྱུགས་ནད་བཅོས།
རྟ་རྒྱུགས་ནད་བཅོས།
བསམ་ཡས་ན་མི་གཅིག་ན་ནས་ཡོད་པའི་ཚེ། བྲང་ཏི་རྒྱལ་
གཉེར་མཁར་ཕུག་ལ་སོགས་པའི་སྨན་པ་རྣམས་ཀྱིས་བཅོས་གང་བྱས་
ཀྱང་མ་ཕན།
ཉིན་ཞིག་རྒྱལ་པོ་འཁོར་དང་བཅས་པ་ཆིབས་ལ་བཅིབས་ནས་
བྱོན་པའི་ཟླ་ལ་གཡུ་ཐོག་ཆེན་པོ་ལ་སོགས་པའི་སྨན་པ་རྣམས་ཀྱང་ཁྲིད།
སྐབས་དེར་ནད་པ་དེ་མི་ཞིག་གིས་ཁུར་ནས། རྒྱལ་པོ་ལགས་བདག་ནི་
འདི་ལྟ་བུར་གྱུར། སྨན་པ་སུས་བཅོས་ཀྱང་ཕན་པའི་སྐབས་མ་རྙེད།
རྒྱལ་པོ་ཆེན་པོས་བསྐྱབ་ཏུ་གསོལ་ཟེར་བས། རྒྱལ་པོ་ན་རེ། གཡུ་ཐོག་
པ། གཡུ་ཐོག་པ་གསུངས་པས། མཁས་པ་གཡུ་ཐོག་མགོན་པོས་རྩ་
ཞིག་གཟིགས་ཏེ། རྒྱལ་པོ་ཆེན་པོ། མི་འདིའི་ནད་སོས་པར་འདོད་ན།
རྒྱལ་པོའི་ཆིབས་པ་དེ་བདག་ལ་གཡར་རོགས། གསུངས་པས། རྒྱལ་
པོས་ཀྱང་ཆིབས་བཤོལ་ནས་ཆིབས་པ་གཡར་བས། ནད་པ་དེ་རྒྱལ་
པོའི་ཆིབས་པ་ལ་བསྐྱོན་ནས་ཐག་པས་དམ་པོར་བཀྱིགས་ཏེ་མི་ལྷུང་བ་
བྱས་ནས་ཆིབས་རྒྱུགས་བཏང་ངོ། །
ཆིབས་རྟ་བརྒྱུགས་བརྒྱུགས་མཐར་ཐང་ཆད་ནས་བསྡད།



སྐོམ་སེལ་བདུད་རྩིའི་ཆུ་རྒྱུན། (༦)
སྐབས་དེར་གཡུ་ཐོག་པས་ནད་པ་ཁྲིད་ཤོག་དང་ཡུན་མི་རིང་བར་སོས་
འོང་གསུངས། འཁོར་གཡོག་རྣམས་ཀྱིས་ནད་པ་རྟ་རྒྱབ་ནས་ཕབ་སྟེ་
ཁྱེར་འོང་བ་ན་ནད་པ་བརྒྱལ་འདུག་པས། དེར་འདུས་ཀྱི་སྐྱེ་བོ་རྣམས་
ཀྱིས་ནད་པའི་ནད་གཞི་དེ་འདྲ་ལྕི་བ་ལ། སྨན་པས་ནད་བཅོས་འདི་
འདྲ་སྡུག་པ་ལ། ད་ནི་ནད་པ་འདི་འཆི་བ་ལས་སོས་པ་ཞིག་ག་ལ་ཡོང་
ཞེས་ལ་ལ་འཚབ། ལ་ལ་ཁྲེལ། ལ་ལས་ལྐོག་ལབ་རྒྱག་པའི་ཚེ། ནད་
པ་བརྒྱལ་བ་ལས་སངས་ཏེ་རིམ་གྱིས་སོས་པར་གྱུར་པས། ཐམས་ཅད་
ཧ་ལས་པར་གྱུར་ཏེ་ཁ་གདངས་མིག་ཅེར་ནས་ཅི་ཡང་མི་བཤད་པར་
ཧང་འདུག
དེ་ནས་རྒྱལ་པོས་གཡུ་ཐོག་ལ། ནད་ ཀྱིས་གདུང་བ་ལ་རྟ་
བརྒྱུགས་པས་གང་ལ་ཕན་གསུངས་པས། གཡུ་ཐོག་ཆེན་པོས། རྒྱལ་
པོ་ཆེན་པོ་ལགས། མི་འདིའི་གློ་བ་རྩིབ་མའི་ངོས་ལ་འབྱར་འདུག
ཆིབས་པར་བསྐྱོན་ཏེ་བརྒྱུགས་ཚེ་རྡབ་གསིག་བྱས་པ་ལས་གློ་བ་རྩིབ་མ་
དང་བྲལ་ནས་ནད་ལས་ཐར་པ་ལགས་སོ་ཞུས་པས། རྒྱལ་པོ་འཁོར་
དང་བཅས་པ་ཡ་མཚན་པར་གྱུར་ནས། རྒྱལ་པོས་གཡུ་ཐོག་ཆེན་པོ་ལ་
ཆིབས་པ་སྒ་དང་བཅས་པ་གནང་ངོ་། །
* 32a



མི་དགེ་བཅུ། 0
དཔལ་སྤྲུལ་ཨོ་རྒྱན་འཇིགས་མེད་ཆོས་ཀྱི་དབང་པོ།
ལུས་ཀྱི་ལས། སྲོག་གཅོད། མ་བྱིན་ལེན། འདོད་པས་ལོག་
པར་གཡེམ་པ་དང་གསུམ། ངག་གི་ལས་རྫུན་ཕྲ་མ་ཚིག་རྩུབ་ངག་ཀྱལ་
དང་བཞི། ཡིད་ཀྱི་ལས་བརྣབ་སེམས། གནོད་སེམས། ལོག་ལྟ་
གསུམ་དང་བཅུ་ཡོད། །
དང་པོ་སྲོག་གཅོད་ནི། ཡུལ་ཕ་རོལ་པོ་མིའམ་དུད་འགྲོ་ལ་
སོགས་པ་གང་ཡིན་ཡང་གསོད་འདོད་ཀྱི་ཀུན་སློང་དང་བཅས་པས་སྲོག་
གི་དབང་པོ་འགག་པར་བྱེད་པ་སྟེ། དེ་ཡང་དཔའ་བོ་གཡུལ་འཐབ་ས་
ནས་དགྲ་གསོད་པ་ལྟ་བུ་ཞེ་སྡང་གི་སྒོ་ནས་སྲོག་གཅོད་པ། རི་དྭགས་
ལྟ་བུ་ཤ་ཟ་འདོད། པགས་གྱོན་འདོད་དེ་གསོད་པ་འདོད་ཆགས་ཀྱི་སྒོ་
ནས་སྲོག་གཅོད། དགེ་སྡུག་གི་རྒྱུ་འབྲས་མི་ཤེས་པའམ། མུ་སྟེགས་ལྟ་
བུ་དགེ་བར་རློམ་ནས་སྲོག་གཅོད་པ་ནི། གཏི་མུག་གི་སྒོ་ནས་སྲོག་
གཅོད་པ་ཡིན།
0)《 སྙིང་ཐིག་སྔོན་འགྲོའི་ཁྲིད་ཡིག་ཀུན་བཟང་བླ་མའི་ཞལ་ལུང་》ཞེས་པ་ལས་དྲངས།



སྐོམ་སེལ་བདུད་རྩིའི་ཆུ་རྒྱུན། (༦)
གཉིས་པ་མ་བྱིན་པར་ལེན་པ་ལ། དབང་གིས་ལེན་པ། འཇབ་
བུས་ལེན་པ། གཡོ་སྒྱུས་ལེན་པ་དང་གསུམ་ཡིན། མི་བཙན་པོ་རྒྱལ་པོ་
ལྟ་བུས་ཐོབ་ཐང་གི་གཞུང་ལྟ་བུ་མ་ཡིན་པ་ཐོབ་མེད་ཀྱི་བཙན་བཙུགས་
བྱས་ནས་འཕྲོག་པ་དང་། དམག་ལ་སོགས་པ་དཔུང་ཤེད་ཀྱི་སྒོ་ནས་
དངོས་སུ་འཕྲོག་འོང་བ་སོགས་ནི། དབང་གིས་མ་བྱིན་པར་ལེན་
པའམ་སྟོབས་ཀྱིས་ལེན་པ་ཞེས་བྱ། རྐུན་པོ་ལྟ་བུས་བདག་པོས་མི་
མཐོང་སར་ལྐོག་ནས་རྒྱུ་ཟས་བླངས་ཏེ་བདག་གིར་བྱེད་པ་ནི་འཇབ་
བུས་མ་བྱིན་པར་ལེན་པ་ཡིན། ཚོང་ལ་སོགས་པའི་སྐབས་སུ་ཕ་རོལ་སླུ་
བྱེད་ཀྱི་རྫུན་གཏོང་བ། བྲེ་ལོག་དང་སྲང་ལོག་འཛུགས་པ་སོགས་ཀྱིས་
ཕ་རོལ་གྱི་རྒྱུ་རྫས་ལེན་པ་ནི། གཡོ་སྒྱུས་མ་བྱིན་པར་ལེན་པ་ཡིན།
གསུམ་པ་ལོག་གཡེམ་ནི། ཁྱིམ་པའི་ཁྲིམས་ཡིན་ཏེ། སྔོན་བོད་
དུ་ཆོས་རྒྱལ་སྲོང་བཙན་སྒམ་པོའི་སྐུ་རིང་ལ། དགེ་བ་བཅུའི་ཁྲིམས་
བཅས་སྐབས་ཁྱིམ་པ་རིགས་ཀྱིས་བསྲུངས་པ། ཆོས་ཀྱིས་བསྲུངས་པ་
སོགས་ལ་ཁྱིམ་པས་སྤྱོད་པ་བཀག་པ་ལྟ་བུ་ཡིན།
བཞི་པ་རྫུན་ལ། རྫུན་ཕལ་པ། རྫུན་ཆེན་པོ། མི་ཆོས་བླ་མའི་
རྫུན་དང་གསུམ་ཡོད། དང་པོ་ནི་གཞན་བསླུ་བའི་བསམ་པ་ཅན་གྱིས་
རང་བཞིན་དང་། ལན་དུ་སྨྲ་བ་ ཐམས་ཅད་དང༌། གཉིས་པ་ནི།
དགེ་བ་ལ་ཕན་ཡོན་མེད། སྡིག་པ་ལ་ཉེས་པ་མེད། དག་པའི་ཞིང་ན་



མི་དགེ་བཅུ།
བདེ་བ་མེད། ངན་སོང་ན་སྡུག་བསྔལ་མེད། སངས་རྒྱས་ལ་ཡོན་ཏན་
མེད་ཟེར་ན་དེ་ལས་ཐུ་བའི་རྫུན་རྔམ་པོ་ཆེ་བཤད་ཐབས་མེད་པས་རྫུན་
ཆེན་པོ་ཞེས་བྱ། གསུམ་པ་ནི། མ་ཐོབ་པར་ཐོབ། མངོན་ཤེས་མེད་
པར་ཡོད་ཟེར་བ་ལྟ་བུ། རང་ལ་མེད་པའི་ཡོན་ཏན་ཡོད་པ་ལྟར་སྨྲ་བ་
ཐམས་ཅད་མི་ཆོས་བླ་མའི་རྫུན་ཡིན།
ལྔ་པ་ཕྲ་མ་ལ་མངོན་ཕྲ་དང་། ལྐོག་ཕྲ་གཉིས་ཡོད། དང་པོ་ནི་
མི་དབང་ཡོད་པོ་ཕལ་གྱིས་མི་གཉིས་མཉམ་དུ་ཡོད་པ་ལ་དེ་གཉིས་
དངོས་སུ་ཕྲ་མས་འབྱེད་ཅིང་འདིས་ཁྱོད་ལ་ལྐོག་ཏུ་ངན་སྨྲས་འདི་དང་
འདི་ལྟ་བུ་བྱས། དངོས་སུ་གནོད་པ་ཡང་འདི་དང་འདི་ལྟ་བུ་བསྐྱལ།
དེ་རིང་ཁྱེད་གཉིས་དེ་འདྲ་མིན་པ་ལྟར་བྱེད་དམ་ཞེས་མངོན་སུམ་དུ་ཕྲ་
མ་བྱེད་པ་ནི་མངོན་ཕྲ། གཉིས་པ་ནི། མི་ཡིད་མཐུན་པ་གཉིས།
གཅིག་གི་དྲུང་དུ་སོང་སྟེ། ཁྱོད་ཀྱིས་དེ་ལ་རྩིས་ཆེན་དུ་བྱེད་ཀྱང་དེས་
ཁྱོད་ལ་འདི་དང་འདི་ལྟ་བུ་ཟེར་རོ་ཞེས་ཟེར་ནས། དེ་གཉིས་ཕྲ་མས་
འབྱེད་པ་ལ་ལྐོག་ཕྲ་ཟེར།
དྲུག་པ་ཚིག་རྩུབ་ནི། སྐྱེ་བོ་ཞལ་མི་མཛེས་པ་ལྟ་བུ་ལ་དེའི་སྐྱོན་
མངོན་དུ་སྒྲོགས་པ་ལྟ་བུ་སྟེ། དཔེར་ན་མི་ཞར་བ་དང་། འོན་པ་
སོགས་ལ། ལོང་བ། རྣ་འོན་ཞེས་པ་ལྟ་བུས་མངོན་དུ་འབོད་པ་དང་།
གཞན་ཡང་ཕ་རོལ་པོའི་མཚང་ནས་བརྗོད་པ་དང་། ངན་དུ་སྨྲ་བ་



སྐོམ་སེལ་བདུད་རྩིའི་ཆུ་རྒྱུན། (༦)
ཐམས་ཅད་དང་། ཚིག་རྩུབ་པོ་མིན་ཡང་འཇམ་པོའི་སྒོ་ནས་ཕ་རོལ་
པོའི་ཡིད་མི་བདེ་བར་བྱེད་པ་ཡང་ཚིག་རྩུབ་ཏུ་འདུ་ལ། གཞན་ཡང་བླ་
མ་དགེ་བའི་བཤེས་གཉེན་སྐྱེས་བུ་དམ་པ་རྣམས་ཀྱི་མི་སྙན་པ་སྣ་ཚོགས་
བརྗོད་པ་ཡང་ཉེས་པ་ཆེའོ། །
བདུན་པ་ངག་ཀྱལ་ནི། བྲམ་ཟེའི་གསང་སྔགས་སོགས་ཆོས་མ་
ཡིན་པ་ཆོས་སུ་སེམས་པ་དང་། དམག་དང་ཆོན་རྐུན་ལ་སོགས་ཆགས་
སྡང་སྐྱེ་བའི་གཏམ་མང་པོ་འབྲེལ་མེད་དུ་སྨྲ་བ་རྣམས་དང་། ཁྱད་པར་
ཁ་ཏོན་བཟླས་བརྗོད་བྱེད་པ་སོགས་ལ་དེ་དག་གི་སེམས་ཡོངས་སུ་
འཇུག་པའི་འབྲེལ་མེད་ཀྱི་གཏམ་མང་པོ་སྨྲ་བ་ནི། དགེ་བ་ཅན་གྱི་
ཚོགས་བཅག་པ་ཡིན་པས་ཉེས་པ་ལྕི། །
བརྒྱད་པ་བརྣབ་སེམས་ནི། གཞན་ཕ་རོལ་གྱི་རྒྱུ་རྫས་ཡིད་དུ་
འོང་བ་ལ་དེ་ངའི་ཡིན་ན་དགའ་བ་ལ་སྙམ་དུ་ཡང་དང་ཡང་དུ་ཡིད་ཀྱིས་
བདག་གིར་བྱེད་པ་དང། དེ་ངས་ལོན་པའི་ཐབས་ཅི་ལྟ་བུ་ཡོད་སྙམ་པ་
སོགས། ཡིད་ཙམ་གྱིས་གཞན་ནོར་ལ་འདོད་པ་སྐྱེས་པ་ཐམས་ཅད་
ཡིན། །
དགུ་པ་ གནོད་སེམས་ནི། གཞན་ལ་ཞེ་སྡང་དང་ཁོང་ཁྲོའི་
སེམས་ཀྱིས་ངས་འདི་དང་འདི་ལ་གནོད་པ་འདི་ལྟ་བུ་བྱའོ་སྙམ་པ་དང་།
གཞན་ལ་དཔལ་འབྱོར་ཡོད་པ་ལ་མི་དགའ་ཞིང་། འདི་འདི་ཙམ་དུ་མ་



བདེ་ན་མ་སྐྱིད་ན་འདི་ལ་ཡོན་ཏན་འདི་ལྟ་བུ་མེད་ན་ཅི་མ་རུང་སྙམ་པ་
དང་། གཞན་ལ་མི་འདོད་པ་བྱུང་ན་དེ་ལ་དགའ་བ་བསྒོམ་པ་སོགས་
གཞན་ལ་གནོད་པར་སེམས་པ་ཐམས་ཅད་དོ། །
བཅུ་པ་ལོག་ལྟ་ནི། རྒྱུ་འབྲས་མེད་པར་ལྟ་བ་དང་། རྟག་ཆད་
དུ་ལྟ་བ་སྟེ། དེ་ཡང་དགེ་བ་ལ་ཕན་ཡོན་དང་། སྡིག་པ་ལ་ཉེས་པ་མེད་
དོ་སྙམ་ནས་རྒྱུ་འབྲས་མེད་པར་ལྟ་བ་ཡིན། །



སྐོམ་སེལ་བདུད་རྩིའི་ཆུ་རྒྱུན། (༦)
ལུགས་ཀྱི་བསྟན་བཅོས་དཔག་བསམ་
ལྗོན་པ།(ཚན་བཤུས།)
འཇམ་དཔལ་རོལ་བའི་བློ་གྲོས།
བབ་ཅོལ་སྨྲ་བ་མི་མང་ཞིང་། །
བསྒོ་བ་སྙིང་ནས་དང་དུ་ལེན། །
ལས་སུ་བྱ་བ་མ་ཡེལ་ཞིང་། །
མ་བཙལ་ལས་ལ་མི་འཇུག་པར། །
གསང་བར་འོས་པ་བསྲུང་མཁས་པ། །
ནང་མི་བློ་གཏད་ཕེར་བའི་རིགས། །
ཅོལ་ཆུང་ཁ་མང་འགྱུར་ལྡོག་ཆེ། །
བློ་སྣ་མང་ཞིང་དགའ་སྡུག་སྐྱེན། །
མ་བཅོལ་ལ་འཇུག་བཅོལ་པ་དོར། །
གསང་གཏམ་གཞན་ལ་འཆད་པ་རྣམས། །
ནང་མི་ཡིན་ཡང་བསྐྲད་དགོས་རིགས། །
ཕན་པའི་ལས་ལ་བརྩོན་པ་ཆེ། །



ལུགས་ཀྱི་བསྟན་བཅོས་དཔག་བསམ་ལྗོན་པ།
དམན་པའི་སྐྱེ་བོར་དད་ཅིང་གུས། །
དཔལ་ཡོན་སྣ་ཚོགས་ཐབས་ཀྱིས་སྒྲུབ། །
དུས་ཀུན་རང་སྐྱོན་སུན་འབྱིན་བྱེད། །
གང་བརྩམས་ཐབས་ཀྱིས་གཞན་གྱི་སེམས། །
བསྲུང་མཁས་མཁས་པ་མཆོད་འོས་རིགས། །
དམ་པའི་སྐྱེ་བོར་འཁུ་ཞིང་གཤེ །
ཆགས་སྡང་ང་རྒྱལ་ཨུ་ཚུགས་ཆེ། །
རང་ལ་བསྟོད་ཅིང་གཞན་ལ་སྨོད། །
ཡོན་ཏན་ཅུང་ཟད་མི་སློབ་པར། །
རང་སྐྱོན་གཞན་ལ་ཁག་ངན་འགེལ། །
སྤྱི་མཐུན་གྲོས་ལས་ཕྱིར་ཕྱོགས་པ། །
ཀུན་གྱིས་སྨད་པར་བྱ་བའི་རིགས། །
རང་སྐྱོན་འདུལ་ཞིང་གཞན་ལ་བརྩི། །
ཀུན་ལ་ཕྱོགས་མེད་ཕན་གྲོགས་སྙོམས། །
སྐབས་སུ་བསྒོ་བ་ལྷུར་ལེན་བྱེད། །
ཀུན་གྱིས་བཀུར་བར་བྱ་བའི་རིགས། །
དྲན་ཚུལ་ཁར་འདོན་འགྱུར་ལྡོག་ཚེ། །



སྐོམ་སེལ་བདུད་རྩིའི་ཆུ་རྒྱུན། (༦)
གཞན་ལ་འཚེ་ཞིང་རང་མཐོང་དང་། །
རང་གཞན་ཕུང་སྦྱོར་ཧམ་པ་དང་། ། །
སྟོང་ཤོབ་ཆེ་རྣམས་སྨད་དགོས་རིགས། །
ཕ་མར་སྡང་ཞིང་ནང་དབྱེན་སྦྱོར། །
རྐུན་ཇག་བྱེད་ཅིང་སྡེ་འཁྲུགས་སློང་། །
དྲིན་བྱས་ཆུད་ཟོན་གཡོ་སྒྱུ་ཅན། །
མ་རབས་ཁྲམ་རྐུན་བརླག་དགོས་རིགས། །
གསར་མཐོང་ཆེ་ཞིང་བློ་སྣ་ཐུང་། །
ཅུང་ཟད་ཙམ་ལ་དགའ་ཞིང་མགུ། །
ཕན་གནོད་ཅི་འབྱུང་ངེས་མེད་རྣམས། །
མི་འཁོན་མི་འདྲིས་བར་མའི་རིགས། །
གཞན་དོན་སྣ་གཅིག་མི་བསམ་པར། །
རིགས་མཐུན་མ་རབས་ཚོགས་བསྡུས་ནས། །
གཡོ་སྒྱུའི་གནོད་འཚེ་ལྷུར་ལེན་པ། །
ཡུལ་འཁོར་དཀྲུགས་པའི་ཕུང་ཤིང་ཡིན། །
དགོས་པའི་གནས་ལ་མི་དཔྱོད་པར། །
དོན་མེད་ངག་ཀྱལ་བཞད་གད་སོགས། །



ལུགས་ཀྱི་བསྟན་བཅོས་དཔག་བསམ་ལྗོན་པ།
ཉི་མ་ཕུད་ཐབས་བྱེད་པ་ནི། །
མཆིལ་པའི་ཚོགས་དང་ཅིས་མི་འདྲ། །
བློ་དང་སྒྱུ་རྩལ་མི་སྤྱོད་པར། །
ཟ་ཞིང་རྒྱུན་བཀྱེ་ལ་སོགས་པས། །
མི་ཚེ་སྟོང་ཟད་བྱེད་འཇུག་པ། །
ཁྱི་ཕག་གསོས་ལས་དགོས་པ་ཆུང་། །
རང་དོན་ཁོ་ནར་གཞན་བཅོལ་ཞིང་། །
རང་སྐྱོན་ཅུང་ཟད་མི་སེམས་པར། །
གཞན་ལ་འཁུ་བ་ིལྷུར་བླངས་ན། །
མི་ཡི་གྲལ་དུ་ཆུད་མི་འགྱུར། །
སྨྲས་ཚད་བདེན་རྫུན་གང་རུང་དུ། །
མཐའ་གཅིག་ཐག་གཅོད་མི་བྱ་ཞིང་། །
ཡུལ་དང་བདེ་སྡུག་སྐྱོན་ཡོན་སོགས། །
དོན་མེད་ངག་ལས་གསལ་བའི་ཕྱིར། །
(1)མཆིལ་པ་ནི་བྱིའུ་མཆིལ་པ་སྟེ། ཡུལ་སྐད་དུ་ཁང་བྱིའུ་དང་ཡུལ་བྱིའུ་ཟེར།
（2)རྒྱན་བཀྱེ་ནི་རྒྱལ་དང་སྐུགས་འཇོག་པའི་དོན།
(3)འཁུ་བ་ནི་སྡང་བ་དང་འཚེ་བའི་དོན།
41_a



སྐོམ་སེལ་བདུད་རྩིའི་ཆུ་རྒྱུན། (༦)
གཏམ་གྱི་དྲི་རྨེད་)སྣ་ཚོགས་ལ། །
རྒྱུན་དུ་དྲི་ལ་མཁས་པར་བྱ། །
དོན་ཆུང་དོན་ཆེན་གང་ཡིན་ཀྱང་། །
རང་གིས་དམ་དུ་བཅས་པ་དང་། །
མནའ་འདོར་བ་ལས་མི་ལྡོག་དགོས། །
གཏམ་ལ་ངེས་པ་མེད་གྱུར་ན། །
སུས་ཀྱང་བརྩི་བར་མི་འགྱུར་ཞིང་། །
བྱ་བ་ངེས་པ་མེད་པ་ན། །
སུས་ཀྱང་ཆགས་འཇོག་མི་བྱེད་པས། །
ཚེ་གང་ཚིག་གཅིག་དོན་སྟེང་དུ། །
ལྡན་ན་གཞན་གྱིས་བརྩི་བར་འགྱུར། །
Y
(0)དྲི་རྨེད་ནི་གཏམ་འདྲི་བའི་དོན།
༤ 42A



བློ།1
འཇུ་མི་ཕམ་འཇམ་དབྱངས་རྣམ་རྒྱལ་རྒྱ་མཚོ།
བློ་ཞེས་བྱ་བ་ཤེས་རབ་སྟེ། །
བླང་དོར་མ་ནོར་འབྱེད་པ་ཡིན། །
མིག་དང་འདྲ་བ་འདི་མེད་ན། །
ཡོན་ཏན་གཞན་གྱི་གོ་སྐབས་འགག །
དེ་ལའང་བླང་དོར་བྱ་བ་ལ། །
ཤིན་ཏུ་ཞིབ་མོར་ཕྱེ་ཞིང་དཔྱད། །
མི་ཤེས་པ་དང་མ་བརྟག་པ། །
འདི་ཡིས་འཇིག་རྟེན་སྐྱེ་བོ་ཕུང་། །
ན་ཚོད་མ་སྨིན་པ་དང་ནི། །
ས་རྒྱ་ཆུང་ངུའི་རང་མཐོང་གིས། །
སྐྱེ་བོ་རང་གིས་སྔར་བྱས་ལ། །
[རྩོམ་འདི་ནི་《 ལུགས་ཀྱི་བསྟན་བཅོས་ལྷ་དང་དཔལ་འདུ་བའི་ནོར་བུ་》ཞེས་པ་ལས་
དྲངས།



སྐོམ་སེལ་བདུད་རྩིའི་ཆུ་རྒྱུན། (༦)
རང་ཉིད་ཁྲེལ་བ་མང་དུ་འོང་། །
ནམ་ཞིག་བཟང་ཤོང་ངན་ཤོང་བའི། །
མཐོང་རྒྱ་ཡངས་པོ་སྐྱེས་པ་ན། །
ད་གདོད་སྐྱེ་བོའི་གྲལ་དུ་ཚུད། །
དེ་ཕྱིར་མཐོང་རྒྱ་ཆེ་བ་གཙོ། །
དེ་སླད་བློ་དང་ལྡན་པ་རྣམས། །
ཤིན་ཏུ་ཕུགས་སུ་ཕན་པ་ཡི། །
མིག་རྒྱང་རིང་པོར་བལྟ་བྱ་ཞིང་། །
བློ་སྟོབས་རྒྱ་ཆེར་བསྐྱེད་པར་བྱ། །
བློ་ཆུང་ཕྱི་ཐག་ཐུང་བ་འདི། །
རང་དང་གཞན་གྱི་དོན་དག་ལ། །
འབད་ཀྱང་བྱིས་པས་མཁར་ལས་བཞིན། །
འབྲས་བུ་ཤིན་ཏུ་ཆུང་བ་ཡིན། །
ཕལ་ཆེར་རང་གིས་ཤེས་པ་འམ། །
མི་ཤེས་ན་ཡང་མཁས་པར་དྲི། །
མཁས་པའི་བསྟན་བཅོས་རྣམས་ལ་བལྟ། །
1ད་གདོན་ནི་ད་གཟོད་ཅེས་པའི་དོན།།



PAK
)3
བློ
མཁས་དང་བླུན་པོའི་ཁྱད་པར་བསམ། །
དེ་ལྟར་བྱས་ན་ཆོས་ཉིད་ཀྱི། །
བློ་གྲོས་དེ་བས་ཇེ་བཟང་འགྱུར། །
བློ་གྲོས་ཅི་ཙམ་འཕེལ་བ་ན། །
ཡ་རབས་སྤྱོད་པ་དེ་ཙམ་འཕེལ། །
སྤྱོད་པ་བཟང་པོ་འཕེལ་བ་ན། །
དཔལ་རྣམས་དབྱར་གྱི་ཆུ་བཞིན་འཕེལ། །
སྐྱོན་མེད་སྐྱེ་བོ་དཀོན་ན་ཡང་། །
སྐྱོན་རྣམས་སྐྱོན་དུ་ཤེས་བྱས་ནས། །
སྤང་ན་སྐྱོན་ཀུན་འདུས་བྱས་ཉིད། །
ཡིན་ཕྱིར་སྤྲིན་བྲལ་ཟླ་འདྲར་འགྱུར། །
ཡོན་ཏན་ཀུན་ཚང་དཀའ་ནའང་། །
ཡོན་ཏན་ཉིད་ལ་དགའ་བྱས་ནས། །
བླང་བྱའི་ཡོན་ཏན་གོམས་བྱས་ན། །
ནམ་ཞིག་ཡོན་ཏན་ཆེན་པོར་འགྱུར། །
སྐྱོན་ལ་སྐྱོན་དུ་མ་ཤེས་པ། །
དེ་སྲིད་སྐྱོན་ལ་རབ་ཏུ་འཇུག །
དེ་བཞིན་སྐྱོན་གྱི་རྒྱུན་སྐྱོང་ན། །



སྐོམ་སེལ་བདུད་རྩིའི་ཆུ་རྒྱུན། (༦)
ཡོན་ཏན་སྔར་ཡོད་དག་ཀྱང་འགྲིབ། །
ཡོན་ཏན་ཅི་ཙམ་གོམས་གྱུར་པ། ། །
དེ་ལྟ་དེ་ལྟར་སྐྱོན་ལས་གྲོལ། །
མ་བརྟག་བཏང་སྙོམས་ངང་གནས་ན། །
ལོ་བརྒྱ་སོང་ཡང་ཡར་སྐྱེད་མེད། །
རང་རྒྱུད་ཡོན་ཏན་འཕེལ་གྱུར་ན། །
མི་མཉམ་པ་དང་མཉམ་པར་འགྱུར། །
མཉམ་པ་རྣམས་ལས་ཁྱད་དུ་ཐོན། །
གོང་ནས་གོང་དུ་འཕར་ཏེ་འགྲོ། །
དེ་ཕྱིར་བདག་ལ་ཕན་འདོགས་པས། །
རང་རྒྱུད་སྐྱོན་གྱི་ཆ་སྤོངས་ལ། །
ཡོན་ཏན་དེ་བས་ཇེ་ཆེ་རུ། །
སྤེལ་བ་འདི་ལ་ནན་ཏན་མཛོད། །



ལེགས་བཤད་འཕྲུལ་གྱི་དྲ་བ།
ལེགས་བཤད་འཕྲུལ་གྱི་དྲ་བ།
ས་སྐྱ་པཎྜི་ཏ་ཀུན་དགའ་རྒྱལ་མཚན།
ཀྱེ་མ། གནའ་དུས་བཟང་པོ་ནུབ། ད་ དུས་ངན་པ་ ཤར།
གནའ་མི་མཁས་པ་འདས། ད་མི་བླུན་པོ་སྐྱེས། ལྷ་ཆོས་དར་གྱི་མདུད་
པ་གྲོལ། མི་ཆོས་སོག་མའི་ཕོན་ ཐག་ཆད། རྒྱལ་ཁྲིམས་གསེར་གྱི་
གཉའ་ཤིང་ཆག གཙོ་བོ་གྲོས་ཀྱི་རྒྱ་མཚོ་སྐམས། དཔའ་བོ་སྟག་གི་རི་
མོ་ཡལ། མོ་བཙུན་ངོ་ཚའི་གཡང་ལུག་བུད། ཡ་རབས་ཀྱི་སྲོལ་མི་
བསྲུང་། མ་རབས་ཀྱི་སྤྱོད་པ་བསྐྱང་། ཕུགས་ཀྱི་ཁེ་མི་བརྩི། འཕྲལ་གྱི་
རྩིས་གཏང། ལེགས་པའི་སྲོལ་མི་འཛིན། ཉེས་པའི་ དཔེ་འདྲེན།
མཁས་པའི་གཞུང་མི་བསྲུང་། རྨོངས་པའི་རྗེས་སུ་འཇུག བཟང་པོའི་
དོ་མི་བྱེད། ངན་པའི་ལབ་བྱེད་པ་མང་དུ་མཐོང་བས། ལྷ་ཆོས་མི་ཆོས་
ཀུན་ལ་ཕན་པའི་གཏམ་འགའ་ཞིག་བརྗོད་པར་བྱའོ། ། །
ངན་པ་ལ་ཁ་མ་སྔ། ཕྱིས་ཅི་འོང་མི་ཤེས། བཟང་ལ་ངོ་བསྟོད་
མ་ཚེ། ད་གཟོད་ཅིར་འགྱུར་མི་ཤེས། མ་གྲུབ་པར་ཁ་ཕོ་མ་འདོན།
ཕྱིས་ཅིར་འགྱུར་མི་ཤེས། གཏམ་མགོ་འཛུམ་གྱིས་བསུས། གཏམ་
གཞུག་འཛུམ་ལ་ཞོགས། དགོས་དོན་ཕོག་པར་སྨྲས། བཟང་པོ་ལ་



སྐོམ་སེལ་བདུད་རྩིའི་ཆུ་རྒྱུན།
(༦)
བཀུར་ཆ་མ་ཚེ། བཟང་སྐད་ཐོན་པ་འདི་དཀའ། ངན་པ་ལ་ཁྱད་
གསོད་མ་བྱེད། ཡིད་ལ་བཞག་པ་ཡིན། གོ་ཆོད་པོ་ལ་བསྟོད་ར་མ་སྔ།
རེ་བ་སྐྱེ་བ་ཡིན། གོ་མི་ཆོད་པ་ལ་སྨད་ར་མ་ཆེ། ཡི་མུག་སྐྱེ་བ་ཡིན།
འདོད་པ་ཅན་ལ་ནོར་མ་བསྟན། ངན་སེམས་ཅན་ལ་བློ་མ་གཏད།
ཚོད་མེད་པོ་ལ་གྲོས་མ་དྲི། ཁ་མང་པོ་ལ་སྙིང་གཏམ་མ་བྱེད། མི་ཐུབ་
པ་ལ་དོ་མ་བསྡོ།2 མི་བདེན་པ་ལ་ཤགས་མ་འདེབས། མི་འགྲུབ་པ་
ལ་ཁས་མ་ལེན། མི་ལྕོགས་པའི་ལས་ལ་མ་འཇུག
གཞན་སྡུག་པ་ལ་སྙིང་ཚིམས་མ་བྱེད། སྡུག་པ་རང་ལ་ཡང་
འོང་། རང་སྐྱིད་པ་གཞན་ལ་མ་ངོམ། སྐྱིད་པ་གཞན་ལ་ཡང་འོང་།
གྲོས་ཉེས་པ་ལ་འགྱོད་པ་མ་བཟླ། འཁྲུལ་པ་རང་ལ་ཡང་འོང་། ཕན་
བཏགས་པ་ལ་དྲིན་མ་འདྲེན། བྱས་པ་ཡལ་ནས་འགྲོ་བ་ཡིན། མི་ཁ་
བྱམས་སྡང་སྤྱོད་པ་ལ་རག་ལས་པ་ཡིན། སྤྱོད་པ་གཟོབ། ཟབ་མི་ཟབ་
ཁ་མང་ཉུང་ལ་བྱེད་པ་ཡིན། དོན་མེད་མ་སྨྲ། སྤྱང་གླེན་ཕ་རོལ་གྱི་
དགོངས་པ་ལོན་མ་ལོན་ལ་བྱེད་པ་ཡིན། ཡུན་རིང་དུ་སོམས། སེམས་
གྲུང་རང་མགོ་ཐོན་མི་ཐོན་ལ་བྱེད་པ་ཡིན། རང་མགོ་ཐོན་པར་གྱིས།
༡ དོ་མ་བསྡོ་ནི་འགྲན་ཟླ་མ་བྱེད་ཅེས་པའི་དོན།
མི་ལྕོགས་པ་ནི་མི་ནུས་པའི་དོན། །



ལེགས་བཤད་འཕྲུལ་གྱི་དྲ་བ།
ཀུན་གྱིས་སེམས་ཟུང་། མང་པོ་མ་སྨྲ། སྨྲ་ཚོད་སོམས་ལ་སྨྲོས། དྲན་
ཚད་ལག་ཏུ་མ་ལེན། ལེན་ཚད་མགོ་ཐོན་པར་གྱིས། དྲིས་ཚད་ཁས་མ་
ལེན། བླངས་ཚད་དོན་ཐོག་ཏུ་ཁོལ།
ཟས་ཁ་རུ་ཞིམ་པ་དེ་མི་ལ་བྱིན། ནོར་ཡིད་དུ་འོང་བ་དེ་རང་
གིར་ཆོང། གཏམ་སྙིང་ལ་རྣོ་བ་དེ་ལྕེ་རྩར་ཟུང་
། དགྲ་རང་དང་འགྲས་
པ་དེ་ནང་དུ་མ་གཞུག འཕྲད་མ་ཐག་ཏུ་ངོ་ཤེས་མ་བྱེད། འདྲིས་མ་
ཐག་ཏུ་བློ་མ་གཏད། དགའ་མ་ཐག་ཏུ་འཛུམ་མ་བསྟན། ཁྲོ་མ་ཐག་
ཏུ་བཞིན་མ་བསྡུ། མ་མགུ་བ་ལ་མིག་ལོག་དང་མཆུ་འབུག་མ་བྱེད།
དགའ་བ་ལ་ཨ་ནུ་1གཅེས་གཅེས་མ་བྱེད། མི་ཞིམ་པའི་ཟས་ལ་སྣ་མ་
བསྙེར། ཞིམ་པ་ལ་ཧུབ་མ་ཆེ། འཛོམས་ན་སྐྱིད་ཁྱགས་པ་༧ གྱིས།
ཕོངས་ན་སྡུག་ཁྱགས་པ་གྱིས་ཨང་། །
དྲག་པོ་དྲག་ཁྱེར་མ་མཁས་ན་ཞན་པར་འགྲོ་བ་ཡིན། གྲུང་པོ་
གྲུང་ཁྱེར་མ་མཁས་ན་གླེན་པར་འགྲོ་བ་ཡིན། ཡོད་པ་ཡོད་ཁྱེར་མ་
མཁས་ན་ཕོངས་པར་འགྲོ་བ་ཡིན། མཛའ་བ་མཛའ་ཁྱེར་མ་མཁས་ན་
འཁོན་དུ་འགྲོ་བ་ཡིན། ཆེན་པོ་ཆེ་ཁྱེར་མ་མཁས་ན་དམའ་བར་འགྲོ་བ་
(] ཨ་ནུ་ནི་བྱིས་པའི་མིང་།
2ཁྱགས་ནི་ཐེག་པའི་དོན།
4



སྐོམ་སེལ་བདུད་རྩིའི་ཆུ་རྒྱུན། (༦)
ཡིན། མཁས་པ་མཁས་ཁྱེར་མ་མཁས་ན་བླུན་པོར་འགྲོ་བ་ཡིན། ཟས་
ལ་ངོ་ཡོད་པས་བྱིན། ནོར་ལ་དགྲ་ཡོད་པས་སྦོས། གྲོས་ལ་གཡང་ཡོད་
པ་ཡིན་པས་བསྟུན། གཏམ་ལ་རྒྱུ་མཚན་ཡོད་པ་ཡིན་པས་ཆེད་དུ་ཟུང་།
མི་ལ་གྲོགས་མཁོ་བས་བཟང་ངན་འབྲིང་གསུམ་བསྟེན། ལར་གསར་
འགྲོགས་ཆེ་བའི་གཉེན་བས། ཕྱི་ཐག་རིང་བའི་དགྲས་དགའ་བ་ཡིན།
མ་བཤད་ན་ཕས་ཀྱང་མི་གོ་བས་ལྷུག་པར་ཤོད། མ་བསྐུལ་ན་
བུས་ཀྱང་མི་ཉན་པས་སྐུལ། མ་བསླབས་ན་སུས་ཀྱང་མི་ཤེས་པས་
མཁས་པོ་སློབས། མི་གང་ལ་ཡང་ངན་བཅད་མ་བྱེད། ཕན་སུས་
ཐོགས་མི་ཤེས། བཅོལ་བའི་ལས་གོ་ཆོད་པ་གྱིས། རང་མགོ་ཐོན་འོང་
བ་ཡིན། བློ་ཁོག་ཆུང་ལ་སྣ་ཐུང་བའི་མི་ལ་ཀུ་རེ་མ་བྱེད། ཁ་འཇམ་
ལ་གཏིང་དྲེགས་པའི་2 མི་ལ་འབྲེལ་བ་མ་བྱེད། ཕྱི་ཐག་ཐུང་བའི་མི་
དང་འཕྲལ་ཉམས་དགའ་ཡང་མ་འགྲོགས། ཞེ་ནག་པའི་མི་འཕྲལ་ཁ་
འཇམ་ཡང་བློ་མ་གཏད། འདྲིས་ཆུང་བའི་མི་ལ་བློ་མ་འགེལ། གལ་
ཆུང་བའི་མི་དང་གཏམ་ཁ་སྐྱུར་མ་བཤད། སྔར་གྱི་གྲོས་ལེགས་ཉེས་ད་
ལྟ་སོམས། མ་འོངས་པའི་གྲོས་ཀྱི་འབྲས་བུ་ད་ལྟ་སོམས། གཞན་གྱི་
(1)སྣ་ཐུང་བ་ནི་སྤྲོ་ཐུང་བའམ་ཁོང་ཁྲོ་ལང་སྐྱེན་པོའི་དོན།
(2)གཏིང་དྲེགས་པ་ནི་གཏིང་ནག་པའམ་ཁོག་རྩུབ་པོའི་དོན།



ལེགས་བཤད་འཕྲུལ་གྱི་དྲ་བ།
གྲོས་ལེགས་ཉེས་ཀྱི་དཔེ་རང་ལ་ཞོག
མདོར་ན། ཁ་ཉུང་བ་དང་གཅིག ཁོག་ཡངས་པ་དང་གཉིས།
གཏམ་དྲང་བ་དང་གསུམ། བསམ་མནོ་གཏོང་བ་དང་བཞི། ཉེ་རིང་
མ་བྱེད་པ་དང་ལྔ། རང་འདོད་ཆུང་བ་དང་དྲུག་པོ་དེ་གཙོ་བོ་ལ་གལ་ཆེ་
བ་ཡིན་ནོ། ། གཏོང་ཕོད་ཆེ་བ་དང་གཅིག གདོང་དྲག་པ་ དང་
གཉིས། བློ་བརྟན་པ་དང་གསུམ། འགྲན་ཐུབ་པ་དང་བཞི། སྟོབས་
ཆེ་བ་དང་ལྔ། ཚོད་ཟིན་པ་དང་དྲུག་དེ་སྟག་ཤར་ལ་གལ་ཆེ་བ་ཡིན་
ནོ། །
4K
@གདོང་དྲག་པ་ནི་གདེང་ཚོད་ཡོད་པའི་དོན་གྱི་གདེང་དྲོད་པ་ཡིན་ནམ་སྙམ།



སྐོམ་སེལ་བདུད་རྩིའི་ཆུ་རྒྱུན། (༦)
མགར་སྟོང་བཙན་ཡུལ་སྲུང་།
བློན་པོ་མགར་ནི་ བོད་རྒྱལ་སྲོང་བཙན་སྒམ་པོའི་ བློན་ཆེན་
བཞིའི་ནང་ཚན་ཡིན་ཞིང་། སྟོད་ལུང་རམ་པར་འཁྲུངས། །
ཁོང་རིག་པ་རྣོ་ཞིང་ཆབ་སྲིད་དང་དམག་དོན་ལ་མཁས་པས་སྔ་
རྗེས་སུ་རྒྱལ་པོ་སྲོང་བཙན་སྒམ་པོས་མངགས་པ་ལྟར་སྤྱི་ལོ་༦༣༢པར་
བལ་ཡུལ་ནས་བལ་བཟའ་ཁྲི་བཙུན་གདན་དྲངས་པ་དང༌། སྤྱི་ལོ་
༦༤༡པར་རྒྱ་ནག་ཡུལ་ནས་རྒྱ་བཟའ་ཀོང་ཇོ་བོད་དུ་བསུས། བོད་དུ་
རུ་བཞི་དང་སྟོང་སྡེ་དྲུག་ཅུ་རྩ་བཞིར་བགོས་ནས་དམག་སྲིད་ཟུང་འབྲེལ་
གྱི་སྲིད་དབང་བཙུགས་པ་དང་། ས་ཞིང་གི་རྒྱ་ཁྱོན་བརྩིས་ཏེ་ཁྲལ་བསྡུ་
བའི་ལམ་ལུགས་བཙུགས་པ། ས་ཞིང་འབངས་ལ་དབང་བ་དང་།
དམག་དཔུང་ལ་དབང་བ། དམག་དཔོན་ལ་དབང་བ། བློན་ཆེན་ལ་
དབང་བ། རྒྱལ་པོ་ལ་དབང་བ་བཅས་རིགས་ལྔར་བགོས་པའི་ལམ་
ལུགས་གསར་པ་བཙུགས་པ་སོགས་མཛད་རྗེས་ཆེ། །
བོད་རྒྱལ་སྲོང་བཙན་འདས་རྗེས་སུ་མང་སྲོང་མང་བཙན་གྱིས་
སྲིད་དབང་བཟུང་བའི་ལོ་བཅོ་ལྔའི་རིང་བློན་ཆེན་དུ་བཞུགས་ཤིང་།
ཚེ་སྨད་དུ་འ་ཞའི་ཡུལ་དུ་སྔ་རྗེས་སུ་ལོ་དྲུག་དང་གྲུ་གུའི་ཡུལ་དུ་ལོ་གཅིག་
བཅས་ལ་མཐའ་སྲུང་བློན་ཆེན་གྱི་ལས་འགན་ཁུར།



མགར་སྟོང༌བཙན་ཡུལ་སྲུང།
སྤྱི་ལོ་༦༥༩ པར་འ་ཞའི་མཚོ་ནག་སྟོང་རུར་བོད་དམག་ཆིག་
སྟོང་ གིས་ ཐང་ དམག་ བརྒྱད་ ཁྲི་ ཕམ་ དུ་ བཅུག་ པ་ དང་། སྤྱི་ ལོ་
༦༦༢པར་བོད་དམག་གྲུ་གུའི་1ཡུལ་དུ་དྲངས་ནས་གྲུ་གུ་ཆམ་ལ་ཕབ།
སྤྱི་ལོ་༦༦༧པར་འ་ཞའི་ཡུལ་2ནས་བོད་ལ་ཕྱིར་ལོག་པའི་ལམ་བར་དུ་
ཟིང་མདའ་ཟེར་བའི་ས་ཆར་འབྲས་ནད་ཀྱིས་འདས། །
བློན་པོ་མགར་ལ་ བུ་མགར་བཙན་སྙ་ ལྡོམ་བུ། མགར་ཁྲི་
འབྲིང་། མགར་བཙན་བྲོད། མགར་བློན་ཟི་མདོ་ཡེ། མགར་བློན་
འབལ་ལོན་ལྔ་ཡོད་པ་ལས་བུ་ཆེ་བ་མགར་བཙན་སྙ་ལྡོམ་བུས་ཕ་འདས་
རྗེས་ཀྱི་ལོ་ངོ་དྲུག་སོང་བ་སྤྱི་ལོ་༦༧༢ནས་བློན་ཆེན་གྱི་གོ་གནས་བཟུང་
ཞིང་། བུ་གཞན་གསུམ་གྱིས་དམག་དཔོན་བྱས། བློན་པོ་མགར་དང་
ཁོའི་བུ་རྒྱུད་རྣམས་བོད་བཙན་པོའི་སྐབས་ལ་བྱས་རྗེས་ཧ་ཅང་ཆེ་བས་
མགར་གྱི་མཚན་སྙན་ད་ལྟའི་བར་དུ་བོད་ཁམས་ཡོངས་ལ་གྲག་བཞིན་
པ་དེའོ། །
1)གྲུ་གུ་ནི་རྒྱ་སྐད་དུ་ཐུ་ཆོས་ཞེས་པ་སྟེ་གནའ་རབས་ཀྱི་མི་རིགས་ཤིག་ཡིན་པ་དང་། མི་
རིགས་དེ་དེང་སང་གི་ཞིན་ཅང་ཡུ་གུར་རིགས་རང་སྐྱོང་ལྗོངས་སོགས་ཀྱི་ཁོངས་སུ་ཡོད།
(འ་ཞའི་ཡུལ་ནི་སྔར་ཀན་སུའུ་དང་མཚོ་སྔོན་གྱི་ཕྱོགས་སུ་གནས་པའི་རྒྱལ་ཕྲན་ཞིག་སྟེ་རྒྱུ་
སྐད་དུ་ཐུའུ་ཡུས་ཧུན་ཟེར་བ་དེའོ། །
(3འབྲས་ནད་ནི་སྐྲང་ནད་ཀྱི་བྱེ་བྲག་ཅིག །



སྐོམ་སེལ་བདུད་རྩིའི་ཆུ་རྒྱུན། (༦)
mennenen
ཁྲི་སྲོང་ལྡེ་བཙན།
བོད་རྒྱལ་ཁྲི་སྲོང་ལྡེ་བཙན་ནི། བོད་དུ་ཆོས་སྲིད་གཉིས་ཀར་
མཛད་རྗེས་ཆེ་བའི་ཆོས་རྒྱལ་མེས་དབོན་རྣམ་གསུམ་གྱི་ཡ་གྱལ་ཡིན་ལ།
བོད་རྒྱལ་ཁྲི་ལྡེ་གཙུག་བརྟན་ནམ་མེས་ཨག་ཚོམ་དང་བཙུན་མོ་སྣ་ནམ་
བཟའ་གཉིས་ཀྱི་སྲས་སུ་སྤྱི་ལོ་༧༤༢པར་སྐུ་འཁྲུངས་ཤིང་། དགུང་ལོ་
བཅོ་ལྔ་པ་སྤྱི་ལོ་༧༥༦པར་སྲིད་དབང་ཕྱག་ཏུ་བཞེས། བཙན་པོ་འདིའི་
རིང་བཙན་པོའི་རྒྱལ་རབས་ཀྱི་མངའ་ཐང་དར་རྒྱས་ཆེ་བའི་རྩེ་མོར་
སོན། །
ཁོང་གིས་བོད་ཐང་གཉིས་བར་འབྲེལ་བ་དམ་ཟབ་བཙུགས་ཏེ་
ཕན་ཚུན་དངོས་སྐྱེས་འབུལ་རེས་རྒྱུན་མི་འཆད་པའི་ཐོག སྐབས་རེར་
འཁྲུག་རྩོད་དང་སྐབས་རེར་འདུམ་པ་བཅས་ཐེངས་མང་བྱུང་ཞིང་།
སྲིད་དབང་བཟུང་ནས་ལོ་བདུན་པ་སྤྱི་ལོ་༧༦༢པར་དམག་དཔོན་ཞང་
རྒྱལ་གཟིགས་དང་། བློན་སྟག་སྒྲ་ཀླུ་གོང་། བློན་སྟོང་བཙན་ལ་སོགས་
པས་བོད་དམག་འབུམ་གཅིག་ཙམ་ཁྲིད་དེ་ཐང་གི་ཁོངས་གཏོགས་
མཁར་དང་ས་ཆ་མང་པོ་བླངས་པ་དང་ཁྲང་ཨན་མཁར་ཕབ། །
སྲིད་དོན་གྱི་བྱས་རྗེས་ཡོད་པའི་བློན་པོ་ རྣམས་ལ་གཟེངས་



ཁྲི་སྲོང་ལྡེ་བཙན།
བསྟོད་དང། སྲིད་དོན་གྱི་བྱ་བ་གལ་ཆེའི་རིགས་བློན་པོ་རྣམས་དང་
ཐུན་མོང་དུ་གྲོས་བསྡུར་བྱེད་པ་དང། རྒྱལ་བློན་རྣམས་གོང་འོག་
མཐུན་སྒྲིལ་ཆེ་བས་བཙན་པོའི་སྲིད་སྟོབས་ཆེན་པོ་བྱུང་།
མཁན་ཆེན་ཞི་བ་འཚོ་དང་ སློབ་ དཔོན་ཆེན་པོ་པདྨ་འབྱུང་
གནས་སྤྱན་དྲངས་ཏེ་མཁན་ སློབ་ ཆོས་ གསུམ་ ཞལ་འཛོམས་ ཤིང་།
བསམ་ཡས་མི་འགྱུར་ལྷུན་གྱིས་གྲུབ་པའི་གཙུག་ལག་ཁང་ཞེས་པ་སྟེང་
ཤོད་རྒྱ་གར་ལུགས། བར་ཤོད་བོད་ཀྱི་ལུགས། འོག་ཤོད་རྒྱ་ནག་གི་
ལུགས་ལྟར་ཐོག་བརྩེགས་གསུམ་ཅན་དུ་བཞེངས། གཙུག་ལག་ཁང་
འདིའི་བཀོད་པ་ནི་རིའི་རྒྱལ་པོ་རི་རབ་དང་གླིང་བཞི་གླིང་ཕྲན་བརྒྱད་ཀྱི་
ཚུལ་དུ་མངོན་པས། ཀུན་གྱིས་བཟོ་བཀོད་བསམ་ཡུལ་ལས་འདས་པ་
འདུག་གོ་ཞེས་བསྔགས་བརྗོད་ཡང་ཡང་བྱས་པ་ལས་བསམ་ཡས་ཞེས་
པའི་མིང་ཡང་དེ་ལྟར་གྲགས། བཙན་པོ་ཁོང་སྐུ་དངོས་སུ་ས་གནས་སོ་
སོར་ཕེབས་ནས་བློ་རིག་གསལ་བའི་བྱིས་པ་མང་པོ་བསྡུས་ཏེ་རིག་
གནས་ཀུན་ལ་སློབ་གཉེར་མཛད་པ་ལས་སད་མི་བདུན་སོགས་མཁས་
ཆེན་དམ་པ་མང་པོ་བྱོན་པ་དང་། བསམ་ཡས་སུ་རབ་བྱུང་གི་སྡེ་ཐོག་
མར་བཙུགས་ནས་ནང་པའི་བསྟན་པ་དར་རྒྱས་ཀྱི་རྨང་གཞི་ཐོག་མར་
འདིང་བར་མཛད་ཅིང་། བསམ་ཡས་ཀྱི་སྒྲ་ བསྒྱུར་གླིང་ཞེས་ཡིག་
བསྒྱུར་གྱི་སློབ་གྲྭ་ཐོག་མར་བཙུགས་ཏེ་ལོ་ཙཱ་བའི་དཔུང་ཁག་སྟོབས་



སྐོམ་སེལ་བདུད་རྩིའི་ཆུ་རྒྱུན། (༦)
ཆེན་ཞིག་གསོ་སྐྱོང་གནང་བ་དང་། མདོ་སྔགས་རིག་གནས་དང་
བཅས་པའི་གསུང་རབ་མང་པོ་བོད་སྐད་དུ་བསྒྱུར་བས་ཡིག་སྒྱུར་གྱི་བྱ་
གཞག་ལ་འཕེལ་རྒྱས་ཆེན་པོ་བྱུང་།
ཁོང་གིས་བོད་ཀྱི་སྨན་པ་མཁས་པ་ཕྱི་རྒྱལ་དུ་མངགས་པ་དང་།
ཕྱི་རྒྱལ་དང་ནང་པའི་སྨན་པ་མཁས་པ་བོད་དུ་གདན་དྲངས་ཏེ་གུས་
བཀུར་སྣེ་ལེན་ཕུན་སུམ་ཚོགས་པ་གནང་ནས་སྨན་གཞུང་གསར་རྩོམ་
དང་ཡིག་བསྒྱུར་ཟུང་འབྲེལ་ཐོག་ནས་བོད་ཀྱི་སྨན་བཅོས་འཕྲོད་བསྟེན་
གྱི་བྱ་གཞག་དར་རྒྱས་མཛད། །
དམག་དོན་དང་སྲིད་དོན་ཐོག་བྱས་རྗེས་ཆེ་བའི་བློན་པོ་རྣམས་
ལ་གཟེངས་བསྟོད་ཀྱི་བཀའ་གཙིགས་དང་། གོ་གནས། སྡེ་མི་སེར་གྱི་
བྱ་དགའ་བཅས་གང་ལ་གང་འོས་གནང་སྟེ་མིག་དཔེ་བཟང་པོ་བཞག་
པ་སོགས་མཛད་རྗེས་ཤིན་ཏུ་ཆེ། དགུང་ལོ་ང་ལྔ་པ་སྤྱི་ལོ་༧༩༧པར་སྐུ་
གཤེགས།



ཏཱའི་སི་ཏུ་བྱང་ཆུབ་རྒྱལ་མཚན།
ཏཱའི་སི་ཏུ་བྱང་ཆུབ་རྒྱལ་མཚན་ནི། ཕག་མོ་གྲུ་པའི་སྡེ་སྲིད་དང་
པོ་ཡིན་ཞིང་ཁོང་སྤྱི་ལོ་ ༡༣༠༢པར་ཡབ་འབྲི་གུང་པའི་དཔོན་རིན་ཆེན་
སྐྱབས་དང་ཡུམ་ཁྲ་སྨོན་འབུམ་སྐྱིད་གཉིས་ཀྱི་སྲས་སུ་འཁྲུངས་ཤིང་།
དགུང་ལོ་བདུན་པར་སྤྱན་སྔ་ཚེས་བཞི་རྙིང་མ་གྲགས་པ་རྒྱལ་མཚན་གྱི་
དྲུང་ནས་དགེ་བསྙེན་གྱི་སྡོམ་པ་བླངས་ཏེ་མིང་ལ་བྱང་ཆུབ་རྒྱལ་མཚན་
དུ་བཏགས། དགུང་ལོ་དགུ་པར་མཁན་ཆེན་ཚུལ་དར་བ་དང་སློབ་
དཔོན་པུ་ཧྲེངས་པའི་སར་རབ་ཏུ་བྱུང༌། དགུང་ལོ་བཅུ་བཞི་པར་ས་
སྐྱར་བདག་ཆེན་བཟང་པོ་དཔལ་གྱི་ཞབས་ཕྱིར་བསྡད།
དགུང་ལོ་ཉི་ཤུ་པ་སྤྱི་ལོ་༡༣༢ ༡པར་ས་སྐྱའི་ཏི་ཤྲཱི་ཀུན་དགའ་བློ་
གྲོས་ཀྱིས་ཕག་གྲུའི་ཁྲི་དཔོན་དུ་བསྐོས། དེ་ནས་དབུས་སུ་ལོག་སྟེ་སྤྱི་ལོ་
༡༣༢༢ལ་ས་སྐྱའི་བཀའ་ཤོག་དང་སྦྲགས་ཁུ་བོ་རྒྱལ་མཚན་སྐྱབས་ཀྱི་ཁྲི་
དཔོན་ཕབ་སྟེ་རང་ཉིད་ཀྱིས་ཕག་གྲུའི་ཁྲི་དཔོན་མཛད་དེ་སྣེ་གདོང་
རྫོང་གཞིས་རྩིས་བླངས། དགུང་ལོ་ཞེ་བརྒྱད་པ་སྤྱི་ལོ་ ༡༣༤༩ པར་བོད་
ཁམས་ཡོངས་ལ་དབང་སྒྱུར་བྱེད་ཐུབ་པའི་སྟོབས་འབྱོར་དང་དམག་
དབང་ཐོབ་ཅིང་དོན་དངོས་སུ་བོད་ཡོངས་ཀྱི་བདག་པོར་གྱུར། དགུང་



སྐོམ་སེལ་བདུད་རྩིའི་ཆུ་རྒྱུན། (༦)
ལོ་ང་གསུམ་པར་ཡོན་གོང་མས་ཏཱའི་སི་ཏུ་སྟེ་གོང་མའི་ལས་རོགས་ཀྱི་གོ་
གནས་དང༌། བོད་ཡོངས་ཀྱི་སྲིད་དབང་རྩིས་ལེན་བྱེད་ཆོག་པའི་
བཀའ་ཤོག་དང་ཐམ་ག་བཅས་གནང་། །
དགུང་ལོ་དྲུག་ཅུ་པ་སྤྱི་ལོ་ ༡༣༦ ༡པར་རང་ཉིད་ཀྱི་ལོ་ རྒྱུས་
《བཀའ་ཆེམས་དེབ་ཐེར་》བརྩམས། དེའི་ཕྱི་ལོར་བུ་སྟོན་གྱི་དངོས་
སློབ་ལོ་ཙཱ་བ་རིན་ཆེན་རྣམ་རྒྱལ་སོགས་དགེ་བཤེས་མཁས་པ་མང་པོ་
ཞུས་དག་ཏུ་གདན་དྲངས་ཏེ་རྩེད་ཐང་དགོན་པར་གསེར་བྲིས་ཀྱི་བཀའ་
འགྱུར་དང་བསྟན་འགྱུར་ཆ་ཚང་བཞེངས། སྤྱི་ལོ་ ༡༣༦༤པར་རང་
ཉིད་སྙུན་བབ་ལྕི་སྟབས་འཇམ་དབྱངས་གུ་ཤྲཱི་ཤཱཀྱ་རྒྱལ་མཚན་ཕག་གྲུའི་
སྡེ་སྲིད་ཀྱི་ཁྲི་ལ་བསྐོས་ཤིང་རང་ལོ་བདུན་ཅུ་པ་སྤྱི་ལོ་ ༡༣༧ ༡པར་སྐུ་
གཤེགས།
ཏཱའི་སི་ཏུ་བྱང་ཆུབ་རྒྱལ་མཚན་གྱིས་ཕག་གྲུའི་སྲིད་དབང་སྲ་
བརྟན་དང་བོད་ཀྱི་སྤྱི་ཚོགས་འཕེལ་རྒྱས་ཡོང་བའི་ཐད་ལ་བཞག་པའི་
མཛད་རྗེས་གཙོ་བོ་ནི།
ཐོག་མར་གཡུལ་འགྱེད་རིམ་པའི་དམག་ས་ནས་ཐོབ་པའི་རྒྱུ་
དངོས་རྣམས་ཕག་གྲུའི་སྡེ་གཞུང་གིས་བསྡུ་ཉར་མི་བྱེད་པར་དཔོན་
དམག་རྣམས་དང་དམག་མི་འཁྲི་ཁོངས་ཀྱི་མི་སེར་ཚང་མར་རང་བདག་
རང་ཉར་བྱེད་ཆོག་པའི་བཀའ་ཁྲིམས་སྤེལ་བ་དང་། ལོ་བསྟུད་མར་



ཏཱའི་སི་ཏི་བྱང་ཆུབ་རྒྱལ་མཚན།
ཁྲལ་ཆག་ལག་བསྟར་བྱས་པར་མ་ཟད། སྤྱིའི་ཁྲལ་རིགས་ནས་དྲུག་
ཆའི་ཁྲལ་ཙམ་མ་གཏོགས་རང་དགར་བསྡུ་མི་ཆོག་པའི་ཁྲིམས་བཅས་
པ། སྔར་ས་སྐྱའི་སྐབས་ཀྱི་ཁྲི་སྐོར་དང་ཁྲི་དཔོན་རྣམས་རྩ་མེད་དུ་
བཏང་སྟེ་བསྐྱར་དུ་རྫོང་གཞིས་གསར་འཛུགས་བྱས་ཏེ་ཆབ་སྲིད་ཀྱི་སྒྲིག་
གཞི་གསར་བཅོས་བྱས་པ། བོད་ཀྱི་ཆོས་སྲིད་ཟུང་འབྲེལ་གྱི་གནས་
ཚུལ་དངོས་དང་། སྒོས་སུ་རང་གི་གྲུབ་མཐའ་བཀའ་བརྒྱུད་པ་ལ་སྒྲུབ་
པ་ གཙོར་ བཞེད་ ལས་ བཤད་ གྲྭ་ མེད་ པར་ གཟིགས་ ནས། སྤྱི་ ལོ་
༡༣༥ ༡པར་ཆོས་གྲྭ་ཆེན་མོ་དཔལ་རྩེད་ཐང་གསར་དུ་ཕྱག་འདེབས་
མཛད་ནས་ཆོས་ཁྲིམས་དམ་པར་བསྡམས་ཤིང་འཆད་ཉན་གྱི་སྲོལ་རྒྱས་
པར་མཛད་པ། ཡུལ་མི་ལ་ཕན་པའི་བྱ་གཞག་ཐུན་མོང་མ་ཡིན་པ་སྐྱེས་
ཤིང་འཛུགས་དགོས་པའི་ཁྲིམས་བཟོས་ཤིང་། ལྕང་ཁྲིམས་པ་བྱ་བའི་
དཔོན་གཉེར་ཆེད་བཀོད་གནང་སྟེ་ལོ་རེ་བཞིན་ལྕང་སྡོང་གསར་སྐྱེ་རྩིས་
ལེན་བསྟར་བ་སོགས་མཛད་ཅིང་། དེ་ལ་བརྟེན་ནས་གྲུ་ཤན་བཟོ་བ་
དང་ཆུ་ཟམ་འཕེན་པ་བཅས་ཀྱི་བྱ་བ་ཡར་ལྡན་དུ་སྤེལ་བ། སྔར་ཡོད་
བཙན་པོའི་དུས་སྐབས་ཀྱི་དགེ་བཅུའི་ཁྲིམས་ལུགས་གཞིར་བཟུང་སྟེ་
བོད་ཀྱི་གནས་བབ་དང་མཐུན་པའི་ཁྲིམས་ལུགས་ཞལ་ལྕེ་བཅོ་ལྔར་
གྲགས་པ་གསར་དུ་གཏན་འབེབས་མཛད་པས། ཡུལ་སྡེ་རྣམས་རྒྱལ་
ཁྲིམས་གསེར་གྱི་གཉའ་ཤིང་གཅིག་གི་འོག་ཏུ་བཅུག་གོ །



སྐོམ་སེལ་དུད་རྩིའི་ཆུ་རྒྱུན། (༦)
སྡེ་སྲིད་སངས་རྒྱས་རྒྱ་མཚོ།
སྡེ་སྲིད་སངས་རྒྱས་རྒྱ་མཚོ་ནི་ཏཱ་ལའི་བླ་མ་སྐུ་ཕྲེང་ལྔ་པས་དགའ་
ལྡན་ཕོ་བྲང་གི་སྲིད་དབང་བཟུང་རྗེས་སྲིད་དོན་སྒྲུབ་མཁན་གྱི་སྡེ་སྲིད་
རིམ་པ་བསྐོས་པའི་གྲས་ཀྱི་མཚན་ཐོགས་ལྔ་པ་ཡིན།
སྤྱི་ལོ་ ༡༦༥༣ པར་གྲོང་ཁྱེར་ལྷ་སའི་བྱང་ཕྱོགས་ཉང་བྲན་གྲོང་
སྨད་གཞིས་ཀར་ཡབ་ཨ་སུག་དང་ཡུམ་བུ་ཁྲིད་རྒྱལ་མོ་གཉིས་ཀྱི་སྲས་སུ་
སྐུ་འཁྲུངས་ཤིང་། དགུང་ལོ་བརྒྱད་ནས་བཟུང་ཏཱ་ལའི་བླ་མའི་མདུན་
དུ་སྒྲ་དང་སྙན་ངག་སྨན་རྩིས་སོགས་ལ་སྦྱངས་པ་མཛད། ཁོང་གིས་ཏཱ་
ལའི་བླ་མ་བཞུགས་དུས་ཀྱི་སྤྱི་ལོ་༡༦༧༩ནས་སྤྱི་ལོ་༡༧༠༢པའི་བར་ལོ་
ཉི་ཤུ་རྩ་དྲུག་གི་རིང་སྲིད་དབང་བཟུང་། སེ་འབྲས་དགེ་གསུམ་དང་
བཀྲ་ཤིས་ལྷུན་པོ་སོགས་དགོན་པ་ཁག་ལ་ཞིབ་བཤེར་གྱིས་འགའ་ཞིག་
ལ་མཆོད་གཞིས་མི་སེར་མང་པོ་སྤྲད་པ་དང་། འགའ་ཞིག་ལ་གཏན་
འཇགས་ཀྱི་འབྲུ་ཕོགས་ཇ་མར་སོགས་སྤྲོད་རྒྱུའི་གཏན་འབེབས་བཟོས་
པ་དང་། ས་གནས་ཁག་གི་ཐོན་ཁུངས་དང་མི་སེར་ཐེམ་གྲངས་(མི་
ཚང་ཐེམ་པའི་གྲངས་ཀ་) ཞིབ་བཤེར་བྱས་ཏེ་ཡུལ་ཐོན་དངོས་ཟོག་གི་
6)



སྡེ་སྲིད་སངས་རྒྱས་རྒྱ་མཚོ།
ཆགཆིག
ཁྲལ་བསྡུ་རྒྱུ་དང་། མི་སེར་རྣམས་ཀྱི་ཐེམ་ཐོ་] གཞུང་དེབ་གསར་དུ་
བཀོད། 《ཁྲིམས་ཡིག་དྭངས་ཤེལ་མེ་ལོང་》ཞེས་པ་བརྩམས་ནས་ལས་
ཁུངས་མང་པོ་གསར་འཛུགས་བྱས།
ཏཱ་ལའི་བླ་མ་སྐུ་ཕྲེང་ལྔ་པ་སྐུ་གཤེགས་རྗེས་དེ་སྔོན་ཞལ་ཆེམས་
ལྟར་ལོ་བཅུ་གསུམ་ལ་གསང་རྒྱ་མཛད་ཅིང། ཁོང་གི་སྐུ་ཚབ་ཏུ་དངོས་
སློབ་ཕ་བོང་ཁའི་དགེ་སློང་འཇམ་དབྱངས་གྲགས་པ་དང་རྣམ་རྒྱལ་གྲྭ་
ཚང་གི་སྡེ་པ་བཀྲས་རབ་པ་གཉིས་བཞག་ཐོག གོང་མའི་འཚམས་
འདྲིའི་ཡིག་ལན་དང་གཞན་དག་གི་ཆོས་ལུགས་སྐོར་ལ་དྲི་བ་བཏོན་
པའི་ལན་བསྐུར་བ་སོགས་བྱེད་དུ་བཅུག
ཏཱ་ལའི་བླ་མ་སྐུ་ཕྲེང་ལྔ་པ་གཤེགས་རྗེས་ཀྱི་ལོ་བརྒྱད་པ་སྤྱི་ལོ་
༡༦༩༠པར་པོ་ཏ་ལའི་ཕོ་བྲང་དམར་པོ་འཛུགས་སྐྲུན་བྱ་མགོ་ཚུགས་
ཤིང་། དེ་ནས་ལོ་ གཉིས་ སོང་ རྗེས་ གསང་ བའི་ངང༌ ལོ་ རྒྱུས་སྟེང་
བཞེངས་མ་མྱོང་བའི་ཏཱ་ལའི་བླ་མ་སྐུ་ཕྲེང་ལྔ་པའི་སྐུ་གདུང་བཞུགས་
པའི་གསེར་གདུང་འཛམ་གླིང་རྒྱན་གཅིག་དངོས་སུ་བཟོ་སྐྲུན་བྱེད་མགོ་
ཚུགས་པ་དང། དུས་མཚུངས་སུ་གོང་མ་ཁང་ཤིའི་མདུན་དུ་མི་སྣ་
མངགས་ཏེ་ཏཱ་ལའི་བླ་མས་རྒྱུན་དུ་འབྲལ་མེད་བསྣམ་རྒྱུའི་ཆོས་གོས་
1 ཐེམ་ཐོ་ནི་སྡོད་ཁང་གི་སྒོ་གྲངས་ཡི་གེ།
هاي



སྐོམ་སེལ་བདུད་རྩིའི་ཆུ་རྒྱུན། (༦)
རྣམ་གསུམ་དང་འཇིམ་བཟོས་འདྲ་སྐུ་ཞིག་བསྐུར་ཏེ་སྐུ་འདས་པ་དངོས་
སུ་སྙན་སེང་མ་ཞུས་ཀྱང་ཤུགས་ནས་གོ་ཐུབ་པའི་ཐབས་མཁས་གནང་།
སྤྱི་ལོ་༡༦༩ ༣པའི་བོད་ཟླ་༤པའི་ཚེས་༢༡ཉིན་ཕོ་བྲང་དམར་པོ་ལེགས་
གྲུབ་ཟིན་པའི་དགའ་སྟོན་གཟབ་རྒྱས་ཚོགས་པ་དང་སྦྲགས་ཡི་གེ་མ་
འཁོད་པའི་རྡོ་རིང་གཅིག་ཀྱང་དྲན་རྟེན་དུ་བཙུགས། ( དེ་ལ་རྡོ་རིང་
ནང་མ་ཟེར། )
སྤྱི་ལོ་ ༡༧༠ ༡པར་གུ་ཤི་ཧན་གྱི་བུ་ཆེ་བ་བསྟན་འཛིན་དཱ་ལའི་
ཧན་དུག་སྐྱོན་བྱུང་ནས་འདས་རྗེས། དེའི་བུ་ལྷ་བཟང་ཧན་ཁྲི་ལ་
བསྐོས་ཏེ་སྡེ་སྲིད་སངས་རྒྱས་རྒྱ་མཚོ་དང་མཉམ་འབྲེལ་གྱིས་སྲིད་དབང་
བཟུང་སྐབས་ལྷ་བཟང་ཧན་གྱིས་སྲིད་དབང་ཡོངས་ལོན་ཐབས་སུ་སྡེ་
སྲིད་དང་ཏཱ་ལའི་སྐུ་ཕྲེང་དྲུག་པའི་མཛད་པར་སྐྱོན་འདོགས་སོགས་ཀྱི་
དབྱེན་སྦྱོར་བྱས་པས། ཁོང་གཉིས་བར་འགལ་བ་སྔར་ལས་ཇེ་ཆེར་
སོང་སྟེ། སྤྱི་ལོ་༡༧༠༣པའི་སྨོན་ལམ་ཆེན་མོའི་སྐབས་ལྷ་བཟང་ཧན་གྱི་
གཡོག་པོ་ཁ་ཤས་ཀྱིས་སྡེ་སྲིད་ཀྱི་དྲུང་འཁོར་ཁ་ཤས་བསད་པར་བརྟེན་
བོད་སོག་བར་དམག་འཁྲུག་ཆེན་པོ་ལངས། སྐབས་དེར་སེ་འབྲས་དགེ་
གསུམ་གྱི་འཐུས་མི་དང་འཇམ་དབྱངས་བཞད་པ་སྐུ་ཕྲེང་དང་པོ་ངག་
དབང་བརྩོན་འགྲུས་ཀྱིས་བར་འདུམ་མཛད་དེ་སྡེ་སྲིད་ཁྲི་བཤོལ་ནས་
སྲས་ངག་ དབང་ རིན་ ཆེན་ སྡེ་ སྲིད་ དུ་ བསྐོས། འོན་ ཀྱང་ སྤྱི་ ལོ་



སྡེ་སྲིད་སངས་རྒྱས་རྒྱ་མཚོ།
༡༧༠༥པར་སྲས་ངག་དབང་རིན་ཆེན་དང་ལྷ་བཟང་ཧན་གཉིས་ཀྱི་
བར་དུའང་འགལ་བ་བྱུང་བས། ཏཱ་ལའི་སྐུ་ཕྲེང་དྲུག་པ་དང་སེ་འབྲས་
དགེ་གསུམ་གྱི་འཐུས་མི། འཇམ་དབྱངས་བཞད་པ་སྐུ་ཕྲེང་དང་པོ་
ངག་དབང་བརྩོན་འགྲུས་བཅས་ཀྱིས་བར་འདུམ་མཛད་དེ་སྡེ་སྲིད་ཟུར་
པ་སངས་རྒྱས་རྒྱ་མཚོ་ལྷོ་ཁ་གོང་དཀར་དུ་བཞུགས་རྒྱུ་དང་། ལྷ་བཟང་
ཧན་རང་ཡུལ་དུ་ལོག་རྒྱུའི་ཐག་བཅད་ཀྱང་ལྷ་བཟང་ཧན་ནག་ཆུའི་བར་
ཕྱིན་ནས་ཕྱིར་ལོག་སྟེ་སོག་དམག་ལྷ་སར་དྲངས། སྡེ་སྲིད་ཀྱི་དམག་
ཕམ་སྟེ་ལྷ་ས་ནས་གོང་དཀར་རྫོང་དུ་བྲོས། སྐབས་དེར་ལྷ་བཟང་ཧན་
གྱིས་དམག་སྣེ་གཅིག་ཁྲིད་དེ་འཕན་པོ་བརྒྱུད་ནས་ལྷ་སར་ཡོང་བ་དང་།
དམག་སྣེ་གཅིག་རྒྱལ་མོ་ཚེ་རིང་བཀྲ་ཤིས་ཀྱིས་ཁྲིད་དེ་སྟོད་ལུང་ཕུ་
བརྒྱུད་ནས་ལྷ་སར་ཡོང་། སྡེ་སྲིད་ཀྱི་དགོངས་པར་ལྷ་བཟང་ཧན་ལས་
རྒྱལ་མོ་ཚེ་རིང་བཀྲ་ ཤིས་ལ་མགོ་ བཏགས་ན་ དགའ་སྙམ་སྟེ་མགོ་
འདོགས་སུ་ཕྱིན་ཀྱང་། རྒྱལ་མོས་སྡེ་སྲིད་སངས་རྒྱས་རྒྱ་མཚོའི་མགུལ་
བྲེགས་ནས་དགྲོངས། སྐབས་དེར་སྡེ་སྲིད་ཀྱི་སྲས་ངག་དབང་རིན་
ཆེན་དང་སྲས་མོ། དྲུང་འཁོར་ཁ་ཤས་བཅས་པེ་ཅིན་དུ་གོང་མ་ཁང་
ཤིས་ལ་རྩིས་འབུལ་དུ་སོང་ཕྱིར་སྲས་འབྲིང་པོ་དམག་ཟོར་ཚེ་དབང་དེང་
སང་ལྷ་སའི་གཙང་པོའི་འགྲམ་གྱི་དམག་ཟོར་རྡོ་ཕུང་ཟེར་བ་ཡོད་ས་
དེར་རང་སྲོག་རང་གིས་བཅད་ནས་ཤི་བ་སོགས་བྱུང་། སྡེ་སྲིད་ཚང་སྐུ་



སྐོམ་སེལ་བདུད་རྩིའི་ཆུ་རྒྱུན། (༦)
གྲོངས་པའི་ལོ་ཡང་སྤྱི་ལོ་༡༧༠༥པ་འདི་ཡིན་ནོ། །
སྡེ་སྲིད་སངས་རྒྱས་རྒྱ་མཚོས་སྲིད་གཞུང་གི་ལས་དོན་མཛད་
ཞོར་དུ་བོད་ཀྱི་ལོ་རྒྱུས་དང་། གསོ་རིག སྐར་རྩིས། སྒྲ་རིག་པ། སྙན་
ངག་བཅས་ཀྱི་བསྟན་བཅོས་མང་པོ་བརྩམས་ཡོད་དེ། 《ཏཱ་ལའི་བླ་མ་
སྐུ་ཕྲེང་ལྔ་པའི་གསེར་གདུང་འཛམ་གླིང་རྒྱན་གཅིག་གི་དཀར་ཆག་ཐར་
གླིང་རྒྱ་མཚོར་བགྲོད་པའི་གྲུ་རྫིངས།》《ཏཱ་ལའི་བླ་མ་སྐུ་ཕྲེང་དྲུག་པ་
ཚངས་དབྱངས་རྒྱ་མཚོའི་རྣམ་ཐར།》(རྒྱས་འབྲིང་བསྡུས་གསང་གི་
རྣམ་ཐར།) 《གསོ་བ་རིག་པའི་ཁོག་དབུབ་དྲང་སྲོང་དགྱེས་པའི་
དགའ་སྟོན།》 《གསོ་རིག་རྒྱུད་བཞིའི་འགྲེལ་པ་བཻཌཱུརྱ་སྔོན་པོ། 》
《ཕུག་ལུགས་རྩིས་ཀྱི་ལེགས་བཤད་བཻཌཱུརྱ་དཀར་པོ།》 《བསྟན་
བཅོས་བཻཌཱུརྱ་དཀར་པོའི་དྲིས་ལན་འཁྲུལ་སྣང་གཡའ་སེལ། 》 《 བོད་
ལུགས་གླུ་གར་གྱི་དེབ་ཐེར་མིག་ཡིད་རྣ་བའི་དགའ་སྟོན།》 《དགའ་
ལྡན་ཆོས་འབྱུང་བཻཌཱུརྱ་སེར་པོ།》 《 ཁྲིམས་ཡིག་དྭངས་ཤེལ་མེ་
ལོང་།》 《ཏཱ་ལའི་བླ་མ་སྐུ་ཕྲེང་ལྔ་པས་མཛད་པའི་སྙན་ངག་འགྲེལ་བ་
དབྱངས་ཅན་ དགྱེས་ པའི་ གླུ་ དབྱངས་ ཀྱི་ མཆན་འགྲེལ་》སོགས་
བརྩོམས།
༩6 །



དུས་ནམ་ཞིག་མི་དེ་མཁས་པར་འགྱུར།
དུས་ནམ་ཞིག་མི་དེ་མཁས་པར་འགྱུར།
དམུ་དགེ་བསམ་གཏན།
རང་སློབ་གྲྭར་ཞུགས་རྗེས་ཞི་དུལ་གྱིས། །
མི་ཡི་རབས་དག་ལ་མིག་ལྟོས་སྒོས། །
གོང་དགེ་རྒན་རྣམས་ལ་བརྩི་བཀུར་དང་། །
བར་སློབ་གྲོགས་ཀུན་ལ་མཐུན་སྒྲིལ་དང་། །
དམའ་བྱིས་པ་ཚོ་ལ་བརྩེ་སེམས་ཀྱིས། །
རོགས་གང་ནུས་བྱས་ན་འགྲོགས་འདྲིས་སླ། །
དུས་ནམ་ཡང་སློབ་ཁྲིད་ཉན་པའི་དུས། །
སེམས་རྒོད་པོ་རྒྱ་ཡན་མི་གཏོང་བར། །
དགེ་རྒན་གྱིས་ཁྲིད་པའི་དཔེ་དེབ་སྟེང་། །
དོན་གོ་བ་ལེན་པ་ཤིན་ཏུ་གལ། ། །
དོན་ཅུང་ཟད་ཤེས་ཚེ་ང་རྒྱལ་གྱིས། །
གྲོགས་གཞན་ལ་མཐོང་ཆུང་མི་བྱེད་པར། །
བསླབས་ཟིན་པའི་དཔེ་དེབ་གང་ཡིན་གྱི། །
ཚིག་ཡང་ཡང་བསྐྱར་ནས་བྱང་ཆུབ་དགོས། །



སྐོམ་སེལ་དུད་རྩིའི་ཆུ་རྒྱུན། (༦)
ཚིག་སྔ་མ་ཤེས་ཀྱང་བརྗེད་གྱུར་ན། །
དཔེ་སྤྲེའུས་རྩི་ཤིང་འབལ་བ་དང་། །
ཞབས་བུ་ག་བརྡོལ་བའི་བུམ་པ་བཞིན། །
མི་དེ་ལ་ཡར་སྐྱེད་འབྱུང་བ་དཀའ། །
དོན་གཅིག་ཤེས་གཉིས་ཤེས་མ་བརྗེད་ན། །
དཔེ་ཆུ་ཐིགས་བསགས་པའི་རྒྱ་མཚོ་དང་། །
སྣོད་སྟོང་བ་འོ་མས་གང་བ་བཞིན། །
དུས་ནམ་ཞིག་མི་དེ་མཁས་པར་འགྱུར། ། །



འདོད་པའི་ཡོན་ཏན་ལྔ་དང་སྦྱར་ཏེ་སྐྱེད་ཚལ་ལ་བསྔགས་པ་བརྗོ
t
འདོད་པའི་ཡོན་ཏན་ལྔ་དང་སྦྱར་ཏེ་སྐྱེད་ཚལ་
ལ་བསྔགས་པ་བརྗོད་པ།
ཐུའུ་བཀྭན་ཆོས་ཀྱི་ཉི་མ།
ཡིད་འོང་སྐྱེད་ཚལ་དོ་ར་རུ། །
དབྱིབས་ལེགས་མདངས་མཛེས་པདྨའི་ཚོགས། །
ལྡེམ་ལྡེམ་གཡོ་བའི་ཟློས་གར་གྱིས། །
གཟུགས་འཛིན་ཡ་མཚན་ལྟད་མོས་ངོམས། །
བྱིའུ་ཀྱུར་ཀྱུར་སྐད་འབྱིན་ཅིང་། །
བུང་བ་དིར་དིར་གླུ་དབྱངས་ལེན། །
ཕུ་ཆུ་ལྷུང་ལྷུང་སྒྲ་སྒྲོག་པ། །
སྒྲ་འཛིན་ཡུལ་དུ་སྙན་ཅིང་འཇེབས། །
མགྱོགས་འགྲོ་བསེར་བུའི་ཕོ་ཉ་ཡིས། །
མངའ་འབངས་མེ་ཏོག་སྣ་ཚོགས་ལས། །
]གཟུགས་འཛིན་ནི་མིག་གི་མིང་།
(2)སྒྲ་འཛིན་ནི་རྣ་བའི་མིང་།
(3)མགྱོགས་འགྲོ་ནི་འདིར་རླུང་གི་མིང་།



སྐོམ་སེལ་བདུད་རྩིའི་ཆུ་རྒྱུན།
(༦)
བསུང་ཞིམ་དཔྱ་ཁྲལ་ཀུན་བསྡུས་ཏེ། །
དྲི་འཛིན་རྒྱལ་པོར་སྐྱེས་སུ་འབུལ། །
འབྲས་ལྡན་ལྗོན་པ་བཟང་པོའི་ཚོགས། །
ཡལ་ག་དུད་པའི་ལག་སྟབས་ཀྱིས། །
སྣ་ཚོགས་འབྲས་བུ་མངར་མོའི་ཟས། །
བསྟབས་པས་རོ་འཛིན་ཚིམ་པར་བྱེད། །
རི་སྐྱིབས་ནོར་བུའི་ཕུག་ཡངས་སུ། །
སྔོ་འཇམ་རྩྭ་ཡི་སྟན་བཤམས་ཏེ། །
ཤིང་ལོའི་གཡབ་མོ་གཡོབ་པ་ནི། །
རེག་འཛིན་མགྲོན་དུ་འབོད་པ་བཞིན། །
དེ་ལྟར་འཇིག་རྟེན་ཕུན་ཚོགས་ཀུན་གྱི་སྡོམ། །
འདོད་པའི་ཡོན་ཏན་ལྔ་ཡི་ལོངས་སྤྱོད་ཚོགས། །
སེམས་མེད་དངོས་པོས་ཀྱང་ནི་ཉེར་སྟོབ་པ། །
འདི་ཀོ་སྔོན་བསགས་བསོད་ནམས་ཟོང་༣ གིས་ཉོས། །
(1)དྲི་འཛིན་ནི་སྣ་ཡི་མིང་།
(2)བསྟབས་པ་ནི་སྟོབ་པའི་འདས་པ་སྟེ་འབུལ་བའམ་སྟེར་བའི་དོན།
(3)རེག་འཛིན་ནི་ལུས་ཀྱི་མིང་།
(3)འོང་ནི་འདིར་རྒྱུ་ནོར་གྱི་དོན།



དགའ་མིན་སྐྱོ་མིན་གྱི་གླུ།
དགའ་མིན་སྐྱོ་མིན་གྱི་གླུ།
སྙན་དགོན་སྤྲུལ་སྐུ་གསུང་རབ།
སྟག་ཆུང་བུང་བ་ནི་ཁྲ་བོས། །
མེ་ཏོག་རྩི་བཅུད་ཅིག་འཐུངས་ནས། །
སྐྱི་སེར་ལྷགས་པ་ལ་སྐྲག་སྟེ། །
བཙན་པོའི་རྫོང་ཞིག་ནི་བསྙེགས་སོང་། །།
མ་བསྙེགས་ལྡུམ་ར་རུ་ལུས་ན། །
ཕྱི་དྲོའི་ལྷགས་རླུང་ཞིག་ལངས་ཏེ། །
ཤི་མིན་གསོན་མིན་དུ་འགྲོ་བས། །
སྦྲང་ཆུང་རང་ཚོད་ཅིག་ཟིན་སོང་། །
བྱ་རྒྱལ་ཐང་དཀར་ནི་རྒོད་པོ། །
སྡིག་མེད་ཤ་ཁྲག་རེ་ཟོས་ཏེ། །
དམུ་རྒོད་གནོད་འཚེ་ལ་སྐྲག་ནས། །
བྲག་དམར་སྤོ་མཐོ་ལ་ཆས་སོང་། །
མ་ཆས་གྲོང་མཐའ་རུ་ལུས་ན། །
སྡིག་ཅན་བཤན་པ་ཞིག་སླེབས་ཏེ། །
སྒྲོ་གཤོག་བསྒྲིགས་ལེགས་དེ་གཏོར་བས། །



སྐོམ་སེལ་བདུད་རྩིའི་ཆུ་རྒྱུན། (༦)
ཐང་དཀར་འཕུར་ཚོད་ཅིག་ཟིན་སོང་། །
གསུང་སྙན་ཁུ་བྱུག་ནི་སྔོན་མོ། །
སོས་ཀའི་སྤྲིན་ཆར་ཞིག་འཐུངས་ནས། །
ནམ་ཟླའི་གྲང་ངར་ལ་སྐྲག་སྟེ། །
ལྷོ་མོན་དྲོད་ཁུང་དུ་ཕེབས་སོང་། །
མ་ཕེབས་ཤིང་ལོ་ལ་ཆགས་ན། །
སྟོན་གཞུག་སྐྱི་སེར་ནི་བཙན་པོས། །
སྐུ་ལུས་རིད་ནས་ནི་འགྲོ་བས། །
ཁུ་བྱུག་ཕེབས་ཚོད་ཅིག་ཟིན་སོང་། །
སྤྱན་མིག་གྱེན་ལྟོས་ཀྱི་བཙུན་ཆུང་། །
ལུས་སེམས་ན་ཚོད་ཅིག་རྫོགས་ནས། །
གྲོང་བའི་ཆོ་ག་ལ་སྐྲག་སྟེ། །
གྲོགས་བཟང་ལྷ་གྲལ་ཞིག་ཟིན་དགོས། །
མ་ཟིན་བཞུགས་ཡུན་ཞིག་རིང་ན། །
སྐྱེས་སྨན་ཧ་ལ་དང་ཕྲད་དེ། །
འདི་མེད་ཕྱི་མེད་དུ་འགྲོ་བས། །
བན་ཆུང་རང་ཚོད་ཅིག་འཛིན་རན། །
70
kin



མི་ཚེ་དོན་ཡོད་དུ་གདམས་པ།
མི་ཚེ་དོན་ཡོད་དུ་གདམས་པ།
རྡོ་གྲུབ་བསྟན་པའི་ཉི་མ།
རི་བོ་སྤྲིན་དཀར་གྱི་ལ་ཐོད་ཅན། །
ཁྱོད་ལ་ན་བུན་འདི་མཛེས་མོད་དེ། །
དྲག་པོའི་འཐོར་རླུང་ཞིག་སླེབས་ཙ་ན །
མགོ་རྗེན་ལུས་རྗེན་དུ་འགྲོ་ཉེན་ཡོད །
ནགས་ཀློང་རྩི་སྨན་གྱི་ཡོ་ལང་ཅན། །
ཁྱོད་ལ་ལྕུག་ཕྲན་འདི་མཛེས་མོད་དེ། །
སྟོན་དགུན་རེག་བྱ་ཡིས་བྲན་ཙ་ན། །
སྐུ་རྐྱང་དབུ་རྐྱང་དུ་འགྲོ་ཉེན་ཡོད། །
《 རྡོ་གྲུབ་བསྟན་པའི་ཉི་མའི་གསུང་འབུམ་》ལས་དྲངས་ཤིང་བསྡུས། ཁ་བྱང་སྒྲིག་པ་
པོས་སྦྱར།
(2་ལ་ཐོད་ནི་མགོ་ལ་དཀྲི་བྱའི་རས།
(3)ན་བུན་ནི་ཆུ་རྒྱུད་སོགས་སུ་འཁྲིགས་པའི་དུ་རླངས་འདྲེས་མའི་སྨུག་པའི་རིགས་ཤིག་ཡིན་
མོད་འདིར་སྨུག་པ་ལ་གོ་དགོས། །



སྐོམ་སེལ་བདུད་རྩིའི་ཆུ་རྒྱུན། (༦)
ཁུ་བྱུག་རྒྱུད་མངས་ཀྱི་སྒྲ་དབྱངས་ཅན། །
ཁྱོད་ཀྱང་ཆར་བསིལ་འདིས་འཚོ་མོད་དེ། །
གྲང་རེག་ཁ་ངར་གྱིས་བརྡོལ་ཙ་ན། །
བྷོ་ཊའི་སྨན་ལྗོངས་ནས་བྲོས་དོགས་ཡོད། །
ནེའུ་སིང་[མེ་ཏོག་གི་འཛུམ་ཞལ་ཅན། །
ཁྱོད་ཀྱང་གེ་སར་གྱིས་ཁེངས་མོད་དེ། །
དྲུག་པའི་ཧོར་ཟླ་དེ་སོང་ཙ་ན། །
ཐལ་བའི་མདོག་ངན་ཞིག་འཆར་ལས་ཆེ། །
པདྨ་འདབ་སྟོང་གི་ལང་ཚོ་ཅན། །
ཁྱོད་ཀྱང་གཡུ་སྦྲང་འདིས་བཀུར་མོད་དེ། །
ཆབ་རོམ་གདོང་བ་ལ་བབ་ཙ་ན། །
གྲོགས་པོ་ལྔ་ལམ་དུ་འགྲོ་དོགས་ཡོད། །
རྩྭ་ལྗང་བསིལ་འཇམ་གྱི་རེག་བྱ་ཅན། །
ཁྱོད་ཀྱང་གཡུ་མདོག་འདིས་མཛེས་མོད་དེ། །
ཉི་མ་ལྷོར་བགྲོད་ཀྱི་མཐར་སླེབས་ཚེ། །
0)ནེའུ་སེང་ནི་རྩྭ་སྔོན་སྐྱེས་པའི་སྤང་གི་དོན།
(2ལྔ་ལམ་ནི་འཆི་བའི་དུས་ལ་གོ་དགོས།
72a



མི་ཚེ་དོན་ཡོད་དུ་གདམས་པ།
རྩྭ་སྐྱའི་གྲགས་ངན་ཞིག་འཐོབ་ཀྱིས་དོགས། །
ལོ་ཏོག་འབྲུ་སྔོན་གྱི་རྩི་བཅུད་ཅན། །
ཁྱོད་ཀྱང་ཞིང་ས་ན་བརྗིད་མོད་དེ། །
བ་མོའི་ཚེ་གེགས་ཤིག་བྱུང་ཙ་ན། ། །
ཁོང་རུལ་སྙིང་སྟོང་དུ་འགྲོ་དོགས་ཡོད། །
གཞོན་ནུ་བསྟན་རྒྱམ་གྱི་མིང་རྒོད་ཅན། །
ཁྱོད་ཀྱང་གསོན་ཡུལ་དུ་སྣང་མོད་དེ། །
གཤིན་རྗེའི་བཀའ་ཁྲིམས་ཀྱིས་དེད་ཙ་ན། །
གཅེར་བུ་ལག་སྟོང་དུ་འགྲོ་ཉེན་ཆེ། །
གསོན་ཚེ་རྣམ་གཡེང་གི་ཡོ་ལང་འགྱེད། །
འཆི་ཁ་སེན་རྗེས་ཀྱིས་བྲང་རྒོག་འགེང་། །
བར་དོའི་འཇིགས་སྐྲག་གི་འཁོར་ལོ་བསྐོར། །
དེ་འདྲ་བསྟན་རྒྱམ་གྱི་རྣམ་ཐར་ཡིན། །



སྐོམ་སེལ་བདུད་རྩིའི་ཆུ་རྒྱུན།
(༦)
ལེགས་ཉེས་འབྱེད་པའི་གཏན་ཚིགས།
ཚེ་རིང་དོན་གྲུབ། །
ལུགས་རྙིང་ལོ་གསར་ལ་ཉེ་བའི་ཉིན་ཞིག་རྟ་མགྲིན་སྐྱབས་ཀྱིས་
ང་ལ་འཕྲིན་ཞིག་བསྐུར་བའི་ནང་དུ་ཤོག་ལྷེ་ཞིག་གི་ངོས་སུ་“ བཀྲ་ཤིས་
བདེ་ལེགས་” ཞེས་ཚར་དུ་དངར་ཞིང་ལྷུ་རྐང་འཕྲོད་པ། གྲིམ་ལྷོད་
རན་ལ་བྱང་ཆ་ལྡན་པའི་ཡིག་འབྲུ་མཛེས་ཤིང་བརྗིད་པོ་བཞི་བྲིས་འདུག
བློ་བཟང་གིས་ཡིག་ཤུབས་ཀྱི་སྟེང་དུ་སློབ་གྲྭ་ཆེན་མོ་ནས་ཞེས་
བྲིས་པ་མཐོང་སྟེ། “ འདི་རྟ་མགྲིན་སྐྱབས་ཀྱིས་བསྐུར་བ་མ་ཡིན་
ནམ་” ཟེར། །
ངས་“ རེད་” ཅེས་ལན་བཏབ་པ་ན།
ཁོས་“ ཨོ་ཡ། ག་སའི་རྔ་མ་འཁྱོགས་ལུགས་ལ་བལྟས་ན་རྟ་
མགྲིན་སྐྱབས་ཀྱིས་བྲིས་པ་ཤེས་ཐུབ་” ཅེས་ཁ་ཚོན་བཅད་ནས་བཤད་
བྱུང་བས། ངས་བསམ་བློ་རེ་ཞིག་བཏང་རྗེས། འཕྲིན་བྱང་འདི་སྐུར་
མཁན་རྟ་མགྲིན་སྐྱབས་ཡིན་པ་ལས་འབྲི་མཁན་ཁོ་རང་མ་རེད་ཅེས་
བཤད་པ་ན། ཁོ་རང་ཅུང་ཧད་པའི་ཉམས་ཀྱིས་“ འོ་ན་” ཞེས་ཚིག་
མཇུག་མེད་པའི་དྲི་བ་ཞིག་འཕངས་བྱུང་།



ལེགས་ཉེས་འབྱེད་པའི་གཏན་ཚིགས།
ངས་སླར་ཡང་“ རྟ་མགྲིན་སྐྱབས་ཀྱི་ཡི་གེའི་ནང་དུ་བཀྲ་ཤིས་
བདེ་ལེགས་ཞེས་པའི་ཡིག་འབྲུ་བཞི་པོ་འདི། ཁོས་བྲིས་ལ་མཆོག་ཏུ་
མཁས་པའི་ཨ་ལགས་ཆེ་གེ་མོ་ལ་ཞུས་ཏེ། ཁོང་གིས་འབྲི་གནང་མཛད་
པ་ཡིན་ཞེས་འཁོད་འདུག་”ཅེས་གཟབ་ནན་གྱི་ཉམས་དང་བཅས་ལན་
བཏབ་པ་ན། བློ་བཟང་གིས་འཕྲལ་དུ་“ ཅིས་མ་བདེན་” ཟེར་ཞིང་
སླར་ཡང་འཕྲིན་བྱང་ལ་ཞིབ་ཏུ་ལྟ་བཞིན་“ ཨ་མི ཨ་ཙི། ཡི་གེ་ཟེར་
བ་ནི་འདི་མིན་ན་ཅི་ཡིན། ཁྱུང་པོ་གཡུ་ཁྲིས་ཀྱང་འདི་ལས་ལྷག་པ་ཞིག་
འབྲི་ཨེ་ཐུབ་སུས་ཤེས། རིན་པོ་ཆེ་” ཟེར་ཞིང་ཁོས་ད་སོ་མ་བཤད་པའི་
སྐད་ཆ་རྣམས་རྩ་བ་ནས་བརྗེད་ཅིང་། ཕྲག་དོག་གི་ཚེར་མ་རྣམས་སྐད་
ཅིག་དེ་ཉིད་དུ་དད་པའི་སྤུ་ལོང་དུ་གྱུར། ཞྭ་ཕུད་དེ་ཤོག་ལྷེ་སྤྱི་བོའི་
གཙུག་ཏུ་བཞག ཡག་རབས་རྒྱན་རབས་ཀྱི་བསྟོད་པ་ཚད་མེད་བྱས།
བལྟས་བལྟས་རིག་རིག་ལ་ད་སོ་མའི་ག་ས་འཁྱོག་པོ་དེ་རིན་
ཐང་གཞལ་དུ་མེད་པའི་ནོར་བུ་ཞིག་ཏུ་གྱུར་ཅིང་། ཐ་ན་ག་ས་ནང་དུ་
འཁྱོགས་པའི་གཟི་བརྗིད་ཀྱིས་ཁྱུང་པོ་གཡུ་ཁྲི་ཡང་ཉི་མའི་དྲུང་གི་སྲིན་
བུ་མེ་ཁྱེར་བཞིན་ཉམ་ཉེས་པར་བྱས་སོ། །
དེ་ནས་ངས་“ རྟ་མགྲིན་སྐྱབས་ཀྱི་བྲིས་རང་རེ་གསར་སློབ་ཀྱི་
ལས་དང་པོ་བ་རྣམས་ལས་རྒྱུ་སྐར་ཁྲོད་ཀྱི་ཉི་ཟླ་ལྟ་བུར་བརྩི་འོས་ཀྱང་།
ཁྱུང་པོ་གཡུ་ཁྲི་ལྟར་མཁས་པའི་ཁྲི་ལ་འཛེག་དགོས་ན། ད་དུང་དུས་



སྐོམ་སེལ་བདུད་རྩིའི་ཆུ་རྒྱུན། (༦)
ཡུན་རིང་པོ་ཞིག་ལ་ཁེངས་སྐྱུང་གཟབ་ནན་དང་དཀའ་སྤྱད་སྡུག་རུས་
ཀྱི་སྒོ་ནས་སྦྱོང་དགོས་” ཞེས་བཤད་པ་ན། གཞུང་ལས་ཁང་དུ་ཡོད་
པའི་མི་རྣམས་གད་མོ་ཐག་གེར་སོང་བས། བློ་བཟང་ཧོན་ཐོར་བ་ལྟར་
ཁ་ཤ་( མཆུ་) འདར་བཞིན་“ ཁྱོད། ཁྱོད་ཀྱིས... མི་རྩེ་སྤྱད་བྱས་
ནས… ” ཟེར་བཞིན་སྒོར་སོང་ངོ་། །
76



བར་ཆད།
རྣམ་གྲིགས།
དེ་རིང་ལས་བྱེད་སྡུད་ལེན་བྱེད་རྒྱུའི་བརྡ་སྦྱོར་ཞིག་འོངས་པ་
ཐོས་མ་ཐག བློ་བརྟན་གྱིས་སྔོན་ལྟར་དྲ་ཕད་ཆེན་པོ་ཞིག་གི་ནང་དུ་
ཆང་དང་། ལྕགས་ཀྲིན། ཀ་ར་གོ་རེ་སོགས་སྒོར་མི་ཉུང་བའི་རིན་གྱི་
དངོས་པོ་ཁྱེར་ཏེ་རིག་སློབ་ཅུས་ཀྱི་གཞུང་སྒྲུབ་ཁང་དུ་མཛོ་མོ་ཚ་ལ་སྙེག་
པ་བཞིན་རྒྱུགས།
བློ་བརྟན་ གྱིས་སྒོ་དལ་མོར་ཕྱེས་ཏེ་སྐད་གདངས་དམའ་ལ་
འཇམ་པའི་ངང་“ ཅུས་ཀྲང་ལགས་” ཞེས་ལུས་སྒུར་སྒུར་དང་གདོང་
འཛུམ་འཛུམ་གྱིས་ནང་དུ་འཛུལ་བ་ན། ནང་དུ་ཕོ་གསར་ཞིག་ལས་མི་
འདུག མི་དེ་མྱུར་དུ་ཡར་ལངས་ནས་“ ཡ་ནང་དུ་ཤོག དོན་དག་ཅི་
ཞིག་ཡོད་” ཅེས་དྲིས་པར། བློ་བརྟན་གྱིས་ལུས་ཇེ་དྲང་ལ་བཏང་ཞིང་
གདོང་གི་འཛུམ་བསྡུས་ཏེ། “ ཁྱོད་ལ་དོན་ཅང་མེད་” ཅེས་རྐུབ་
སྟེགས་ཤིག་ཏུ་བསྡད་ཅིང་དཔོན་ཉམས་ཀྱི་སྒོ་ནས་“ ཅུས་ཀྲང་གང་ལ་
ཕེབས་སོང་།” “ཅུས་ཀྲང… ཁྱོད་ལ་དོན་ཞིག་ཡོད་དམ” ཕོ་
གསར་དེས་སླར་ཡང་ངག་འཇམ་གྱིས་དྲིས། ཁོས་སྔར་བཞིན་མཐོང་



སྐོམ་སེལ་བདུད་རྩིའི་ཆུ་རྒྱུན། (༦)
ཆུང་གི་མིག་མདངས་ཤིག
མཚམས་དེར་ཕོ་གསར་གཞན་ཞིག་ནང་དུ་འཛུལ་འོངས་ནས་
“ཅུས་ཀྲང་ལགས། འདི་ངེད་ཚོའི་ལས་ཁུངས་ཀྱི་ད་ལོའི་བྱ་བའི་
འཆར་གཞི་ཡིན་པས། ཁྱེད་ཀྱིས་གཟིགས་རོགས་” ཞེས་ཤོག་གྲངས་
འགའ་ཡོད་པའི་ཡི་གེ་ཞིག་དེའི་ལག་ཏུ་བཞག་སྟེ་ཕྱིར་བུད་སོང་།
“ཅུས་ཀྲང” བློ་བརྟན་རང་གི་རྣ་ལའང་ཡིད་མི་ཆེས་པར་
གྱུར། །
དེ་མུར་བློ་བརྟན་གྱིས་དང་ཐོག་ནང་དུ་འོང་སྐབས་ ཀྱི་རྣམ་
འགྱུར་ལྟར་“ ཅུས་ཀྲང་ལགས། ཧེ་ཧེ། ང་རྒད་པོ་གསར་བརྗེའི་མགོ་
ཁྲིད་ལ་ཧ་ཅང་དགའ་མོད། འོན་ཀྱང་ཁྱེད་ཅུས་ཀྲང་ཡིན་པ་ངས་ངོ་
མས་མ་ཤེས་པས། ཧེ་ཧེ། དགོངས་པ་མི་ཚོམ་པར་མཁྱེན། ང་དེ་
རིང་མ་གཞིར་ཁྱོད་བཙལ་དུ་འོངས་པ་ཡིན། འདི་ན་ངའི་བསམ་པ་
མཚོན་བྱེད་ཙམ་ཡོད་པ་འདི་ཁྱེད་ཀྱིས་བཞེས་རོགས་མཛོད་” ཟེར་
བཞིན་དངོས་པོ་རྣམས་བླངས་ཏེ་མདུན་ཅོག་སྟེང་དུ་སྤུངས། “ སྤྱིར་
ངས་ཁྱེད་རང་དཀའ་ལས་ལ་གཏོད་འདོད་མེད་མོད། འོན་ཀྱང་ངའི་བུ་
དེ་མི་ཚད་དུ་ལོན་རུང་བྱ་བ་མེད་སྟབས། ངེད་ཚང་གི་རྒན་མོས་སེམས་
ཁུར་བྱས་ནས་ཁོག་ལའང་ནད་ཅིག་བཅོས་འདུག དེ་བས་ང་རྒད་པོར་
ཐབས་གཞན་མ་མཆིས་པས་ཁྱེད་བཙལ་དུ་ཡོང་བ་ཡིན………..”



བོར་ཆད།
“ཡ། ཡ། ཁྱོད་ཀྱི་བུ་ལ་རྒྱུགས་ལེན་དུ་ཆུག་དང་། མ་རྒན་གྱི་
ཁོག་ནད་དྲག་མིན་ཁོའི་རྒྱུགས་འབྲས་ལ་བལྟས་པས་ཆོག དངོས་རྫས་
འདི་དག་ངས་བླངས་པ་དང་ཁྱད་མེད། ཨ་ཁུ་ཁྱེད་ཀྱིས་ཕྱིར་ཁྱེར་ལ།
ཨ་ནེ་ལ་ཁོག་ནད་གསོ་སྤྱད་གྱིས་”ཞེས་བཤད། །
“ ལགས་སོ། ལགས་སོ། ” བློ་བརྟན་དེ་འདྲའི་བསམ་ཡུལ་
ལས་འདས་པའི་གེགས་ཤིག་དང་ཕྲད་པར་བློ་ཕམ་ཞིང་ཚིག་པ་ཟོས་
ནས། “ ཧིན། ཕོ་གསར་ཤེས་མེད་དཔོན་ལ་བཞག །མོ་གསར་ཡག་
མེད་གནས་ལ་སོང་། །ཀླད་ལོག་ཁྱོད་ཀྱིས་ཅི་བྱེད་ངས་རྗེས་ནས་བལྟ་"
ཞེས་ཁེར་ལབ་བྱེད་བཞིན་ཕྱིར་ཡུལ་དུ་ལོག་གོ །



སྐོམ་སེལ་བདུད་རྩིའི་ཆུ་རྒྱུན།
(༦)
གྱང་ར་དཀར་པོ་དང་བརྡ་ཁྱབ་དམར་པོ།)
རིག་ལྡན་རྒྱ་མཚོ།
ང་བརྡ་ཁྱབ་ལ་ཞེན་པ་ལོག་གིན་ཡོད། བརྡ་ཁྱབ་ཡི་གེ་མི་མཐོང་
བའི་ས་ལག་མཐིལ་ཙམ་ཡང་མི་འདུག ངས་ཁང་པ་གསར་པ་ཞིག་
བསྐྲུན་ཏེ། དེ་ལ་གྱང་ར་ཡིད་དུ་འོང་བ་ཞིག་བསྐོར་པར་མ་ཟད། གྱང་
ངོས་ཨར་འདམ་དང་དེའི་ཐོག་ཏུ་ཀ་རག་བྱུགས་ཏེ། རྒྱང་ཐག་ཤིན་ཏུ་
རིང་ས་ནས་བལྟས་ནའང་དཀར་ལམ་མེར་མཐོང་ཐུབ་པ་བྱས་པས།
རང་ཉིད་ཀྱི་སེམས་པ་དྲོད་འཁྱིལ་ལེར་བྱུང། ངའི་གྱང་ར་དཀར་པོ་ནི་
ཡུལ་གྲུ་འདིར་བརྡ་ཁྱབ་ཡི་གེ་མེད་པའི་ས་ཁོད་འབའ་ཞིག་ཡིན། །
ཉིན་ཞིག་ གི་ཞོགས་ པར། ང་མལ་ལས་ལངས་ ཤིང་། ཁ་
དབུགས་གཙང་མ་འབྱིན་རྔུབ་བྱེད་བཞིན་ཕྱི་ལོགས་སུ་བུད་དེ། བྱང་
ར་དཀར་པོའི་གཟི་རྔམ་ལ་བལྟ་བར་ཆས།
“ གཞུང་ལམ་ལ་གཅེས་སྤྲས་བྱེད་རྒྱུ་ནི་མི་ཀུན་གྱི་འགན་འཁྲི་
ཡིན།”
(1)རྩོམ་འདི་《གནའ་གྲོང་》ཞེས་པའི་དེབ་ལས་དྲངས།



ཀྱང༌ར་དཀར་པོ་དང༌བརྡ་ཁྱབ་དམར་པོ།
གློ་བུར་དུ་ཁོའི་མིག་ལམ་ལ་ཡི་གེ་དམར་པོ་དེ་དག་གིས་ཁྱབ་པའི་
ངའི་གྱང་ར་དེ་མངོན་བྱུང་། རེ་ཞིག་ངའི་རུས་ཚིགས་ཡོད་ཚད་སྲ་
མཁྲེགས་སུ་གྱུར་ནས་གོམ་པ་སྤོ་མཚམས་ཆད་པ་དང་། དཀར་ལམ་
ལམ་གྱི་ངའི་གྱང་ར་དང་ཡི་གེ་དམར་པོ་དེ་དག་ལས། གནམ་འོག་གི་
སྲོག་ལྡན་ཡོད་ཚད་དབུགས་རྒྱུན་ཆད་པ་ལྟ་བུའི་ཚོར་བ་སྐྱེས་བྱུང་།
ང་དྲག་ཏུ་ཁྲོས་ནས་གོམ་ཞེང་ཆེན་པོས་འགྲིམ་འགྲུལ་དོ་དམ་
ལས་ཁུངས་ཀྱི་ཕྱོགས་སུ་བསྐྱོད། ཡིན་ནའང་། གཞུང་ལས་ཁོང་དུ་
མིའི་གྲིབ་གཟུགས་ཙམ་ཡང་མཐོང་རྒྱུ་མེད་པས། ཉེ་ལོགས་ཀྱི་ཁྱིམ་
མཚེས་རྣམས་ལ་རྩད་བཅད་དེ་འགྲིམ་འགྲུལ་དོ་དམ་མགོ་གཙོ་ཚང་ལ་
ཆས།
“ཁྱོད་ཚོས་ནོར་འཁྲུལ་གྱི་བྱ་བ་ཞིག་ལས་འདུག ངས་ཁོང་
ཁྲོའི་ངང་སྨྲས།
“ ནོར་འཁྲུལ་ཅི་ཞིག” དོ་དམ་མགོ་གཙོའང་ཧ་ལས་སོང་།
“ཁྱོད་ཚོས་ངའི་གྱང་ར་དཀར་པོའི་ངོར་བརྡ་ཁྱབ་ཀྱི་ཡི་གེ་བྲིས་
འདུག”
“ ཨ་ ཙི ངས་དོན་གལ་ཆེན་ཅི་ཞིག་བྱུང་ཟིན་པ་ཡིན་ནམ་
བསམས་སོང་། མ་གཞིར་ཡི་གེ་དེ་བཤད་པ་ཡིན་ནམ། དེ་ནི་མི་ཚང་
མའི་ཆེད་དུ་རེད།”



སྐོམ་སེལ་བདུད་རྩིའི་ཆུ་རྒྱུན།
(༦)
དོ་དམ་མགོ་གཙོས་སེམས་ཁ་ལྷོད་ལ་བབས་ནས་ང་ཁོའི་གན་དུ་
སྡོད་པའི་བརྡ་བསྟན། །
“ མི་ཚང་མའི་ཆེད་དུ་ཡིན་ན། ངའི་གྱང་ར་དཀར་པོ་བསླད་
ནས་འབག་བཙོག་ཏུ་གཏོང་དགོས་དོན་ཅི་ཡིན། ”
ངས་ཁོའི་གན་དུ་འདུག་པའི་ཚུགས་ཀ་ཙམ་ཡང་མ་བསྟན་པར་
མ་ཟད། ད་དུང་གདོང་མདོག་ནག་པོ་བསྟན་ནས་བསྐྱར་འདྲི་ཞིག་
བྱས་པར། ཁོས་སོམ་ཉི་ཅི་ཡང་མེད་པའི་སྒོ་ནས་གད་མོ་དགོད་པ་ལས།
ངའི་རྣམ་དག་གི་དྲི་བར་ལན་གང་ཡང་བཏབ་མ་བྱུང་།



ཧ་ཧ་ཧ།
ཧ་ཧ་ཧ།
མཚོ་སྐྱེས་རྡོ་རྗེ།
ད་ལོའི་དཔྱིད་དུས་ཀྱི་ཉིན་ཞིག་གི་ཞོགས་པའི་དུས་ཚོད་དྲུག་
དང་ཕྱེད་ཀ་ལ། ང་དོན་དག་ཕྲན་བུ་ཞིག་གི་སླད་དུ་རྫོང་རླངས་འཁོར་
ས་ཚིགས་བརྒྱུད་ནས་འགྲོ་སྐབས། རྣ་ལམ་ལ། “ ཧྲུའུ་ཅི་བསོད་
ནམས། ཁྱོད་བདེ་མོ་” ཟེར་བའི་སྐད་སྒྲ་ཞིག་གྲགས་བྱུང་བས། ངའི་
མིག་གཉིས་ཀྱང་དབང་མེད་དུ་ཕྱོགས་དེར་དྲངས་སོང་། དེ་ནི་ཕོ་ལོ་ཉི་
ཤུ་ཡས་མས་ཀྱི་ཕོ་གཞོན་ཞིག་རེད། ཁོ་མདུན་ཕྱོགས་ལ་གོམ་པ་འགའ་
སྤོས་ཤིང་ལག་གི་འགྱིག་ཀོ་ནག་པོའི་འཛིན་ཁུག་དེ་ཐང་ལ་བཞག་ནས་
ལོ་ན་ཅུང་མཐོ་བའི་མི་ཞིག་ལ་ལག་འཇུ་བྱས་སོང་། མི་དེས་ཀྱང་གཞོན་
ནུའི་བྲང་ངོས་སུ་བཏགས་པའི་སློབ་གྲྭའི་རྟགས་མ་དཀར་པོ་ལ་ལྟ་
བཞིན། “ བདེ་མོ། བདེ་མོ། ཁྱོད་བདེ་མོ། ཁྱོད་འདི་འདྲའི་སྔ་མོ་
ཞིག་ནས་གང་ལ་འགྲོ་གྲབས་ཡིན་”ཞེས་དྲིས། གཞོན་ནུ་དེས་གདོང་
ལ་འཛུམ་མདངས་དང་བཅས། “ དགུན་གནང་ལོངས་སོང་བས། ད་
ཕྱིར་སློབ་གྲྭར་འགྲོ་རྒྱུ་ཡིན” ཞེས་ལན་བཏབ་པར། ལོ་ན་མཐོ་བའི་མི་
དེས་ངོ་མཚར་བའི་ཚུལ་གྱིས། “ཅི་ཞིག་གི་སློབ་གྲྭ། ཁྱོད་ན་ནིང་ནས་



སྐོམ་སེལ་བདུད་རྩིའི་ཆུ་རྒྱུན། (༦)
ངེད་ཚང་གི་བུ་དང་མཉམ་དུ་མཐར་ཕྱིན་པ་མིན་ནམ”ཞེས་སྨྲས་པ་ན།
གཞོན་ནུ་དེའི་གདོང་ལ་སྤོབས་པའི་ཉམས་འགྱུར་ཞིག་མངོན་གྱིན།
“ ངས་མཚོ་སྔོན་མི་རིགས་སློབ་གྲྭ་ཆེན་མོར་རྒྱུགས་འཕྲོད་པ་ཁྱེད་ཀྱིས་
མ་གོའམ་” ཞེས་ཟེར་བ་ན། ལོ་ན་མཐོ་བའི་མི་དེས་མགོ་ཕར་གཡུག་
ཚུར་གཡུག་བྱེད་བཞིན་“ ངས་མ་གོ ཨ་མཚར་པོ། དེང་སང་གི་ལོ་
ཉུང་ལ་ལ་རྒྱ་ནང་ནས་ཕོ་བ་ལྟོགས་སུ་འཇུག་རྒྱུ་ལ་འདི་འདྲ་ཞིག་འཕྲེང་
བ་དེ་ཅི་ཞིག་གི་ལས་ཡིན་ནམ། ད་རང་ཡུལ་ནས་སྐྱིད་པོ་བྱས་ནས་བྱ་
བ་བསྒྲུབས་ན་མི་ལེགས་སམ། ངེད་ཚང་གི་བུ་དང་ཁྱོད་གཉིས་ཟླ་
ཕོགས་མཐོ་དམན་གཅིག་ཡིན་སྟབས་སྒོར་མོ་ཡང་མི་ཉུང་། ག་རེ
...ད། བརྒྱ་དང་ལྔ་བཅུ… དྲུག་ཅུ………..” ཞེས་པ་ན་གཞོན་
ནུ་དེས་ཧ་ཧ་ཞེས་དགོད་སྒྲ་རྣ་ལ་གཟན་པ་1ཞིག་ཕྱུང་བ་དེ་ནི་རྨོངས་
གཉིད་ལས་སད་པའི་དགོད་སྒྲ་ཞིག་སྟེ། ཅི་ཡིན་འདི་ཡིན་མེད་པར་མི་
ཚེ་སྟོང་ཟད་དུ་གཏོང་བའི་ཟོག་པོ་རྣམས་ལ་ཉེན་བརྡ་གཏོང་བའི་
དགོད་སྒྲ་ཞིག་ཡིན་པར་སྙམ་མོ། །
]རྣ་ལ་གཟན་པོ་ནི་རྣ་བར་གནོད་པའི་དོན།
༧ཟོག་པོ་ནི་བཅོས་མའམ་རྫུན་མའི་དོན།།



རྒྱ་ནག་གླང་རྩིས།
རྒྱ་ནག་གླང་རྩིས།
རྒྱ་ནག་གླིང་རྩིས་ཞེས་པ་ནི་གླང་དང་རྫི་བོའི་གཟུགས་རིས་ལས་
ཚན་རིག་དང་མཐུན་པར་ལོ་ཕྱི་མའི་ལེགས་ཉེས་སྟོན་པ་ཞིག་ཡིན། དེ་
ཡང་ཁྱུ་མཆོག་སྟེ་གླང་གི་ཁ་དོག་དང་། མགོ རྭ། རྣ། སུག་བཞི།
ཕོ་བའི་ཁ་དོག སོ་དང་མཚུལ་པའི་] ཁ་དོག མཇུག་མ་གཡོབ་ཚུལ།
རྫི་བོའི་སྐ་རགས། ལྟག་སྐྲ། རྫི་བོས་ལྷམ་གྱོན་མིན། གླང་རྫི་རྒན་
བྱིས་དར་གསུམ་དང་དལ་བྲེལ། ལྕག་འབྲས། ས་ལ་གླིང་དང་གཡུ་
འབྲུག་གི་གྲངས་སོགས་ལས་ལོ་འདིར་སྐྱེ་བོ་རྒན་བྱིས་དར་གསུམ་དང་
ཕྱུགས་རིགས་ལ་བཟང་རྩུབ་དང་ལོ་ཏོག་རྩི་ཤིང་ལ་སད་སེར་བཙའ་
ཐན་ཆར་ཞོད་ཆེ་ཆུང་སོགས་གང་འདྲ་འབྱུང་མིན་མ་འོངས་ལུང་དུ་
བསྟན་པ་དེའོ། །
གླང་གི་འོག་གི་ཨང་ཀིས་ནི་གླང་གྲངས་མཚོན་པ་དང་། འབྲུག་
གི་འོག་གི་ཨང་ཀིས་འབྲུག་གྲངས་མཚོན་པ་ཡིན། ས་གླིང་བརྟག་པའི་
འབྲས་བུ་ལས། གླང་རྫིའི་ན་ཚོད་ནི། སྟག་སྤྲེལ་ཕག་སྦྲུལ་ལོ་ལ་རྒན་པོ་
1མཚུལ་པ་ནི་འདིར་གླང་གི་མཆུ་དང་སྣའི་དོན། །
_850



སྐོམ་སེལ་བདུད་རྩིའི་ཆུ་རྒྱུན།
(༦)
དང་། །བྱི་རྟ་བྱ་ཡོས་ལོ་ལ་དར་མ་སྟེ། །ཁྱི་འབྲུག་གླང་ལུག་ལོ་ལ་བྱིས་པ་
ཡིན། །གླང་རྫི་རྒན་བྱིས་དར་གསུམ་རྟོགས་པར་འགྱུར། །ཞེས་སོ། །
གླང་གི་ཁ་དོག་ལྗང་ཁུ་ཡིན་ན་རླུང་དང་ལྗོན་ཤིང་དང་། ལོ་མ་
ལྗང་ཁུའི་རིགས་རྣམས་རྒྱས་ཤིང་མི་ཕྱུགས་དལ་ལ་རླུང་ནད་འབྱུང་བའི་
ངོའོ། །1 གླང་གི་ཁ་དོག་དམར་པོ་ཡིན་ན་བཙའ་ཐན་ཚད་ནད་ཀྱི་ངོ༌
དང་འབྲུ་བོངས་ཆུང་། གློ་བུར་སེར་རྒོད་འབེབས་ཤིང་གློག་ཀྱང་འཁྱུག
གླང་གི་ཁ་དོག་དཀར་པོ་ཡིན་ན་སད་སེར་བཀྲེས་༧ དབུལ་དང་། ཤི་
ཆད་གཉན་སྐྲངས་ལྷོག་རྒོད་འབྱུང་། གླང་གི་ཁ་དོག་ནག་པོ་ཡིན་ན་
ཆར་རྒྱུན་བཟང་ཞིང་། སྔོ་ལྡུམ་མེ་ཏོག་བཀྲག་མདངས་ཆེ། བད་རླུང་
གྲང་བའི་ནད་ལྡང་ངོ༌། །གླང་གི་ཁ་དོག་སེར་པོ་ཡིན་ན་མེ་ཏོག་རྩི་ཤིང་
རྒྱས་པ་དང༌། འབྲུ་འཕེལ་ཞིང་སྐྱེ་བོ་རྣམས་དགའ་བདེར་སྤྱོད་པ་ཡིན།
འོན་ཀྱང་འདུས་པའི་ནད་ཀྱིས་ཅུང་ཟད་ཉེན་ནོ། །
གླང་རྫི་རྒན་པོ་ཡིན་ན་ལོ་དེར་རྒན་པོ་བདེ་ཞིང་གཞོན་ལ་རྩུབ་པ་
དང་། བྱིས་པར་ཤིན་ཏུ་རྩུབ། གླང་རྫི་དར་མ་ཡིན་ན་ལོ་དེར་ན་
གཞོན་བདེ་ཞིང་བྱིས་པར་རྩུབ་པ་དང་། རྒན་པོ་དག་ལ་ལྷག་པར་རྩུབ།
(Dངོ་ནི་འདིར་རྟགས་སམ་ལྟས་ཀྱི་དོན།
(2བཀྲེས་ནི་ལྟོགས་པའི་དོན།
༩ 86a



སྐོམ་སེལ་བདུད་རྩིའི་ཆུ་རྒྱུན། (༦)
བྱིས་པ་ཡིན་ན་ལོ་དེར་བྱིས་པ་བདེ་ལ་རྒན་པོར་ནད་མང་བ་དང་།
དར་མར་ངན། གཞན་ཡང་སོ་སོར་ནད་སོགས་གང་གིས་གནོད་མིན་
ནི་རྫི་བོའི་ཁ་དོག་ལས་ཤེས་པ་ཡིན། །
རྫི་བོའི་སྐྲ་གཙུག་ཏུ་བཅིངས་ན་མཆོག་ཏུ་དགེ་ཞིང་རྒྱལ་ཁམས་
ལྷ་ཡི་དཔལ་ལ་བསྙེགས་པ་ལྟར་ལེགས། ལྟག་སྐྲ་གཉིས་ཀ་སྔོན་དུ་
འཕྱུང་ནའང་བཟང་། །
གླང་རྫིས་འཁྱེར་བའི་ལྕག་འབྲས་སོ་མ་ར་ཙ་ཡིན་ན་རྒྱལ་པོའི་
ཆད་པ་དང་དམག་ཇག་རྒོད། རས་སྐུད་དང་རྩྭ་ཐག་ཡིན་ན་བློན་
དབང་ཚེ། དར་སྐུད་ཡིན་ན་འབངས་ཀྱིས་རྒྱལ་པོར་རྒོལ་ཡང་སྲིད།
རྐང་རྗེན་ཡིན་ན་སྐྱེ་རྒུའི་བདེ་སྐྱིད་དལ། རྫི་བོས་ལྷམ་གྱོན་ཡོད་
ན་ཆར་ཆེ་སྐྱེ་རྒུ་བྲེལ་བ་ཚ། རྐང་པ་གཡས་པར་ལྷམ་གྱོན་ཡོད་ན་ཕོ་
བྲེལ་བ་ཚ་བ་དང་བུད་མེད་དལ། གཡོན་གྱོན་གཡས་ཕུད་པ་ན་བུད་
མེད་བྲེལ་བ་ཚ་ལ་ཕོ་དལ་བ་ཡིན་ཟེར། །
(1)ལྕགས་འབྲས་སོ་མ་ར་ཙ་ནི་སོ་མ་རཱ་ཛ་ཞེས་པ་རྒྱ་དང་མོན་ཡུལ་ན་ཡོད་པའི་ལྗོན་ཤིང་གི་
གླང་ལྕག་ལ་ཟེར། །



གསོ་བ་རིག་པའི་ཆ་བྱད།
གསོ་བ་རིག་པའི་ཆ་བྱད།
བདུད་འདུལ།
ཆ་བྱད་ཅེས་པའི་ཆའི་དོན་ནི། ཉེ་བར་མཁོ་བའི་དངོས་པོའི་
དོན་ཏེ། ལག་ཆ་ཞེས་པ་ལྟ་བུ་དང་། བྱད་ཅེས་པའི་དོན་ནི། དེའི་
དབྱིབས་ཏེ་དཔེ་བྱད་ཁ་བྱད་ཅེས་པ་ལྟ་བུའོ། །དེ་གཉིས་ཀྱི་སྒྲས་དོན་
བསྡུས་པ་ལ་ཆ་བྱད་ཅེས་སོ། །ཆ་བྱད་ལ་རྩེ་བའི་སྡེ་ཚན་གྱིས་དབྱེ་ན་
ཟུག་རྔུ་བརྟག་པ་དང་། སྐམ་པ། གཙག་འབུད། ཐུར་མ། ཕྲན་བུའི་
སྡེ་བཅས་རྣམ་པ་ལྔ་ཡོད། གཤམ་དུ་རེ་རེ་བཞིན་དགོད་པར་བྱ་བ་ལ།
དང་པོ། ཟུག་རྡུ་བརྟག་པའི་ཆ་བྱད།
ཟུག་རྔུ་བརྟག་པའི་ཆ་བྱད་ལ་མགོ་བོའི་རུས་ཆག་བརྟག་པ་དང་།
ཤ་གསེབ་ཏུ་མདེའུ་གང་ན་ལུས་ཡོད་པ་སོགས་ཡན་ལག་ཟུག་རྔུ་བརྟག་
པ། སྐྲངས་པ་རྣག་ཏུ་ ཁུག་ཡོད་མེད་བརྟག་པ། གཞང་འབྲུམ་)
བརྟག་བཅོས་ཀྱི་ཆ་བྱད་དེ་བཞི་ཡོད།
དང་པོ་མགོ་རྨའི་རིགས་ལ་དཔྱད་གཏོང་བའི་ཆ་བྱད་ཁབ་མགོ་
(0)གཞང་འབྲུམ་ནི་གཞང་བར་བྱུང་བའི་རྨ་རིགས་ཤིག་གི་མིང་།



སྐོམ་སེལ་བདུད་རྩིའི་ཆུ་རྒྱུན། (༦)
༄༅།ག༽ཆོགོང་
ཞེས་རྩེ་ཞབས་སྦོམ་ཕྲ་གཅིག་པའི་ཟླུམ་པོ་གྲོ་སོག་འདྲ་བ། རིང་ཐུང་
སོར་དྲུག་ལ་རྩེ་མགོར་ཁབ་ལྟ་བུའི་བུ་ག་ཡོད་པའི་རིགས་འདྲ་མིན་
གཉིས་དང་། གཉིས་པ་ཡན་ལག་ཟུག་རྔུ་བརྟག་པ་ལ་ཡུ་རྐང་ཕྲ་ལ་མགོ་
སྲན་མ་ལྟར་ཟླུམ་ཞིང་རིལ་བ་རིང་ཐུང་སོར་བཅུ་གཉིས་ཙམ་པ་མགོ་
ཟླུམ་དང་། མགོ་བྲ་བོ་ལྟར་ཟུར་གསུམ་དང་རྩེ་རྣོ་ཞིང་ཟུར་གཉིས་ལ་
བུ་ག་མེད་པའི་བྲ་བོ། རྩེ་ཕྲ་ཞིང་གུག་པ་བྱེའུ་མཆུ་འདྲ་བ་ཁ་དབྲགི)
རྩེ་མོ་ཆེ་ཆུང་ནས་ཙམ་ཞིག་ཐུར་དུ་གུག་པ་རྩེ་ཀྱོག ལག་པས་བཟུང་
བའི་དབྱིབས་ནོར་བུ་མེ་ཏོག་འབར་བ་འདྲ་བ་རྩེ་མོ་ཐུར་དུ་གུག་པ་རྩེ་
གུག རྩེ་སྦྲུལ་མགོ་ལྟ་བུ་རིམ་བཞིན་ཐུར་དུ་གུག་པ་སྦྲུལ་མིག་རིགས་མི་
འདྲ་བ་གཉིས། ཡུ་བ་ཕྲ་ལ་རིམ་བཞིན་ཇེ་སྦོམ་དུ་སོང་བའི་ཟངས་དུང་
ཁ་བཅས་སོ། །གསུམ་པ་སྐྲངས་པ་རྣག་བརྟག་པའི་ཆ་བྱད་ནི་རིང་ཐུང་
སོར་བརྒྱད་ལ་རྩེ་མོར་དབལ་གྲུ་བཞི་དང་ཁབ་མིག་འདྲ་བའི་སྐར་ཁུངས་
སམ་བུ་ག་ཡོད་པའི་ཆ་བྱད་ཅིག་གོ །བཞི་པ་གཞང་འབྲུམ་བརྟག་པའི་
ཆ་བྱད་ནི་ཁོང་སྟོང་སྦུབས་ཅན་གློ་འགྲམ་དང་དཀྱིལ་གཞུང་ལ་འབྲུམ་པ་
བརྟག་བྱེད་ཀྱི་བུ་ག་ཡོད་པ་ཞིག་སྟེ། གཞང་འབྲུམ་བརྟག་པའི་སྦུབས་
| བྲ་བོ་ནི་འབྲུ་རིགས་བྲ་བོ།
(2)ཁ་དབྲག་ནི་རྩ་བ་གཅིག་ནས་ཁམ་ད་གསུམ་དུ་གྱེས་པ་ཞིག་
(3)རྩེ་ཀློག་ནི་རྩེ་ཡོ་བ་ཅན་ཞིག་
903



གསོ་བ་རིག་པའི་ཆ་བྱད།
ཅན་ཕོ་དང་། སྦུབས་ཅན་མོ། ལས་ལ་འཇུག་པའི་བློ་དཀར་ཅན་མོ།
དེ་བཞིན་བློ་དཀར་ཅན་ཕོ། ལག་ལེན་ནད་བརྟག་བུ་ག་གཉིས་པ་
བཅས་དང་། གཞང་འབྲུམ་གཅོད་བྱེད་ཀྱི་སྐྱོང་བུ་གཅིག་བཅས་ཡོད།
གཉིས་པ། ཟུག་རྔུ་འབྱིན་བྱེད་སྐམ་པའི་ཆ་བྱད། །
ཟུག་རྔུ་འབྱིན་པ་སྐམ་པའི་སྡེ་ཚན་ལ་རུས་པ་ལ་ཟུག་པའི་ཟུག་རྔུ་
འབྱིན་པ་ནི་སེང་གེའི་ཁ་ལྟ་བུ་སྦོམ་ལ་ཐུང་བ་སེང་གེའི་ཁ་དང་། བྱ་
ཀང་ཀིའི་མཆུ་འདྲ་བ། བྱ་རོག་གི་མཆུ་འདྲ་བ་རྐྱང་པ་གཅིག་དང་།
སྐམ་པའི་མགོར་འབྲུག་གི་རི་མོ་ཡོད་པ་དང་ཡུ་བ་གཅིག་ལ་རྩེ་གཉིས་
རྒྱབ་སྤྲོད་བྱས་པའི་རིགས་གཉིས་བཅས་རྣམ་གྲངས་བཞི་དང་། མཆུ་
ཁོ་ན་ལ་རིང་ཐུང་སོར་བརྒྱད་དང་ལྡན་པའི་བྱ་མཐིང་རིལ་གྱི་མཆུ་འདྲ་
བ་ཤ་རུས་ཀྱི་ཁྲོད་ན་ལུས་པའི་ཟུག་རྔུ་འབྱིན་པའི་སྐམ་པའི་ཆ་བྱད་
གཅིག རྩ་བ་ནས་རྩེ་མོ་རིམ་བཞིན་ཇེ་ཕྲར་སོང་ལ་ལག་པས་འཇུ་སའི་
ཡུ་བར་བྱ་ཁྲུང་ཁྲུང་དང་འབྲུག་གི་དབྱིབས་རིས་ཡོད་པའི་རྨ་གཏིང་རིང་
པོར་ལུས་པའི་ཟུག་རྔུ་འབྱིན་པའི་སྐམ་པའི་ཆ་བྱད་རིགས་མི་འདྲ་བ་
གཉིས། སོ་ཤིན་ཏུ་ཕྲ་མོ་གཉིས་ཁ་སྦྱར་བ་ཙུ་མོ་ཏིའམ་ཚེར་བཟུང་ཞེས་
འཇབ་རྩེ་ཕྲ་མོ་རྩ་རོ་རུས་པ་དང་རུས་འཛེར་འབྱིན་པའི་སྐམ་པའི་ཆ་
)བྱ་ཀང་ཀི་ནི་མགོ་ནག་ལ་རྒྱབ་དཀར་བའི་དུར་བྱ་ཞིག
او
د



སྐོམ་སེལ་བདུད་རྩིའི་ཆུ་རྒྱུན། (༦)
བྱད་གཅིག་བཅས་སོ། །
གསུམ་པ། ཤ་ལྤགས་དབྲལ་བྱེད་ཀྱི་གཙག་བུའི་ཆ་བྱད། །
འདྲལ་ཞིང་འབྱིན་པ་གཙག་བུའི་སྡེ་ཚན་ཏེ་ ཤ་ལ་སོགས་པ་
འདྲལ་ཞིང་ཁྲག་འབྱིན་པར་བྱེད་པའི་གཙག་བུ་ནི་ཤ་གསེབ་ན་གནས་
པའི་ཁྲག་རྩ་རྐྱང་པ་གཏར་བ་ལ་སྦྱར་དགོས་པའི་གཙག་བུ་དབྱིབས་
བྱེའུ་སྦུ་གུའམ་མཆིལ་བའི་སྒྲོ་དབྱིབས་འདྲ་བ་དང་། སྣོད་ཀ་སོགས་
འཕར་རྩེ་ལ་འདེབས་པའི་ལྟག་པ་གསེག་འགྲོས་སུ་སྨྱུག་གྲིའི་རྩེ་ལྟར་
ཉལ་བར་རྣོ་མེད་པ་དང་། མདུན་ངོས་ཀྱི་རྩེ་མོ་རྣོ་བའི་ལྟག་ཉལ་དང་།
རུས་སྟེང་གི་རྩ་ཀུན་ལ་འདེབས་པའི་ཡུ་བའི་སྐེད་དུ་བཟུང་བདེ་བའི་
འདབ་མ་དང་ལྡན་ལ་རྩེ་མོ་རྣོ་བ་སྟ་རེའི་ཁ་འདྲ་བ་དང་། རྩེ་ཆུང་
སོགས་ཀྱི་འཕར་རྩ་ལ་འདེབས་པའི་རྩེ་སྒུར་པོ་ཚེས་གཉིས་ཀྱི་ཟླ་བའི་
དབྱིབས་འདྲ་བ་རྩེ་སྒུར་ཚེས་གཉིས་ཟླ་བ་ལྟ་བུ་དང་། མགོ་རྨ་ལ་
འདེབས་པའི་རྩེ་མོ་གྲུ་བཞི་ཡིན་པའི་བྲང་བ་ཅན་)དང༌། གཞན་ཡང་
སྐྲངས་པའི་སྟེང་དུ་ཞལ་ཞལ་བྱ་བའི་རྩེ་རྣོ་ཞིང་ཞེང་ཆེ་བ་མཐའ་གཉིས་
ནང་དུ་གུག་པ་ཆུ་གྲི་འདྲ་བ་དང་། ལྕེ་སྐྲངས་གཤག་བྱེད་རྩེ་མོ་ཟོར་
དབྱིབས་འདྲ་བ་དང་། མགོ་རྨ་འདྲལ་བ་ལ་སྦྱར་བའི་གཙག་བུ་སྤྱི་ཁྱབ་
J་བྲང་བ་ཅན་ནི་མགོ་བོའི་རྨ་འདྲ་བྱེད་ཀྱི་ཡོ་བྱད་ཅིག



གསོ་བ་རིག་པའི་ཆ་བྱད།
ལས་ཅུང་ཆེ་ཞིང་གྲིའི་དབལ་འདྲ་བའི་མགོ་རྨ་འདྲ་བའི་གཙུག་འདྲ་བྲང་
བ་ཅན་བཅས་སོ། །
བཞི་པ། མིག་སོགས་དབྱེ་འབྱེད་ཀྱི་ཐུར་མའི་ཆ་བྱད།
དབུག་པ་ཐུར་མའི་ཆ་བྱད་ཀྱི་སྡེ་ཚན་ལ། ཤ་ལ་སོགས་པ་དབུག་
པའི་ཐུར་དཔྱད་ལག་ལེན་ལ་རྩེ་ནས་ཞབས་བར་སྦོམ་ཕྲ་སྙོམས་པའི་
ཐུར་མ་ནས་འདྲ་དང་། ནད་རླུང་གི་རླངས་ཁྱིམ་གསང་བ་དང་སྙིང་ཆུ་
མཆིན་ཆུ་སྦགས་བཙགས་པ་ལ་སྦྱར་བའི་ལྐོག་མའི་ཐད་དུ་གློ་དཀར་
ཡོད་པའི་སྦུབས་ཐུར་སྦལ་མགོ་འདྲ་བ། དམུ་ཆུ་གཅིག་པའི་ཐུར་མ་
སྦུབས་ཐུར་གྱི་རྩེ་མོ་སྨྱུ་གུའི་ཁ་ལྟར་ཕྱོགས་གཅིག་ལ་གཞོགས་རྒྱབ་ས་རྩེ་
མོ་ལ་ནོར་བུ་མེ་འབར་ལྟ་བུའི་རི་མོ་ཡོད་པ་ཞིག བྱང་ཁོང་རྣག་གསང་
དབྱེ་བའི་ཐུར་མ་མཆུ་གུག་ལ་རྩེ་མོ་ཕྲ་བ་བྱིད་པོའི་མཆུ་འདྲ་བ། སྒལ་
ཚིགས་ཀྱི་སྐྲན་འབྱིན་པའི་ཐུར་མ་རྐང་ལ་སྦུབས་མེད་ཅིང་རྩེ་མོ་ནས་
འདྲ་བའི་ནས་འདྲའི་ཐུར་མ་དང་། གློ་སྙིང་སོགས་ཀྱི་སྐྲན་འབྱིན་པའི་
ཐུར་མ་སྦུབས་མེད་ཀྱི་རྩེ་མོ་སྦལ་མགོ་ལྟ་བུ་ཟླུམ་ལ་ཅུང་ཟད་རྣོ་བ་སྦུགས་
མེད་སྦལ་མགོ མིག་སྤྲིན་དབུག་པའམ་མིག་དབྱེ་བའི་ཐུར་མ་རྩེ་མོ་བྲ་
བོ་འདྲ་བའི་ཟངས་ཐུར་བྲ་བོ་འདྲ་བ་རིགས་གཉིས། ཐུར་མའི་རྩེ་མོ་
ཞབས་གཉིས་ཀྱི་ཞེང་ཆུང་ལ་འབྲིའི་ལྕེ་འདྲ་བ་ཟངས་ཐུར་འབྲི་ལྕེ།
རྐང་གྲུ་བཞི་ལ་རྩེ་ཞབས་གཉིས་ལ་སྦོམ་ཕྲའི་ཁྱད་མེད་པ་གཟོང་གི་ཁ་



སྐོམ་སེལ་བདུད་རྩིའི་ཆུ་རྒྱུན། (༦)
འདྲ་བ་ཟངས་ཐུར་གཟོང་ཁ་བཅས་དང་། ཡན་ལག་གི་སྐྲན་དང་ཆུ་
སེར་སོགས་ཅུར་འབྱིན་བྱེད་པའི་ཐུར་མ་རྩེ་མོ་སོར་གཅིག་ཙམ་གྱི་འབྲི་
ལྕེ་ལྟ་བུའི་ཁ་ཡིན་པའི་འབྲི་ལྕེ་ཁ། ཡན་ལག་གི་རྣག་ཆུ་དབུག་པའི་ཐུར་
མའི་རྩེ་མོ་མདུང་རྩེའི་སོ་དབྱིབས་ཟངས་ཐུར་བཅས་སོ། །
ལྔ་པ། ཕྲན་བུ་སྣ་ཚོགས་འདུས་པའི་ཆ་བྱད།
ཕྲན་བུ་སྣ་ཚོགས་པའི་ཆ་བྱད་ལ་མགོ་བོ་ཆག་པའི་རུས་ནང་ནས་
ཕྱིར་འབྲུད་པར་བྱེད་པའི་ཆ་བྱད་སྟེའུ་ཁ་འདྲ་བ་དང་། སྟེའུའི་ཁ་
གདོང་ལ་སོ་མེད་ཅིང་གཡས་གཡོན་གཉིས་ལ་སོ་ཡོད་པའི་སྟེའུ་ཁ་སོ་
གཉིས་པ་དང་། སོ་སྒོར་ཐབས་སུ་ཡོད་པའི་བེ་ལེ་ཁ། རྩེ་གུག་པའི་
གཡས་གཡོན་ཀུན་ལ་སོ་ཡོད་པ་རྐོ་མའི་མཆུ་འདྲ་བ་བཅས་རིགས་བཞི་
དང་། རུས་པ་ལྷག་མ་འབྲེག་བྱེད་སོ་ཤིན་ཏུ་ཞིབ་པའི་སོག་ལེ་རིགས་
འདྲ་གཉིས། རྨའི་རྩ་རྒྱུས་[གཅོད་བྱེད་ཆན་པ་ཞེས་ལག་པས་འཛིན་
སར་རྡོར་དྲིལ་ི རྣམ་པ་དོད་ཅིང་རྩེ་རྣོ་ཞིང་ཞེང་ཆེ་ལ་སྙོམས་པ་སྟ་རེ་
འདྲ་བ་གཅིག རུས་པ་སྤྱིའམ་ཐོད་པ་འབུགས་པའི་གསོར་སྦུབས་ཅན་
སོག་ལེ་ཁ་ལྟ་བུ་རྩེ་མོ་ཕྲ་བ་རྐེད་པར་འཁོར་ལོ་ལྡན་ཞིང་ཡུ་བ་སྦོམ་པ་
1)རྩ་རྒྱུས་ནི་ལུས་ཀྱི་རྩ་དང་རྒྱུས་པ་ཞེས་པའི་བསྡུས་མིང་།
རྡོར་དྲིལ་ནི་རྡོ་རྗེ་དང་དྲིལ་བུའི་བསྡུས་མིང་།



སྦུབས་ཅན་སོག་ལེ་ཁ་འདྲ་བ་གཅིག རྣ་བ་དང་སྣ་དང་གྲེ་བ་བཅས་ཀྱི་
འབྲུམ་པ་ གཅོད་བྱེད་ཀྱི་བེ་ལེ་ཁ་རྩེ་ཅུང་ཟད་གུག་ཅིང་གསེག་ཉམས་
ཡོད་པ་གཅིག
མངལ་དུ་བུ་ཤི་དབྱུང་བའི་ཐུར་མ་རྩེ་མོ་གུག་པ་ཚེས་གསུམ་ཟླ་
བའི་གཟུགས་དབྱིབས་ལྟ་བུའི་མངལ་ཐུར་ཕྱེད་པ་བཅས་འདྲ་མིན་
གཉིས། ཆུ་སོར་གནས་པའི་རྡེའུ་དབྱུང་བྱེད་རྩེ་མོ་སྦྲུལ་མགོ་གདེངས་
པ་ལྟར་གུག་ཀྱོང་ཅན་གཅིག ཆུ་འགགས་གཙགས་པའི་འཕྲུལ་ཐུར་ཆུ་
གཙགས་གཅིག སོ་སྲིན་བསྲེགས་པའི་རྩེ་མོ་ཀློག་པ་གཅིག དུད་སྨན་
ཁ་སྣར་རྔུབ་པའི་སྦུབས་ཅན་ཁ་དབྲག་གཉིས་པ་དང་གསུམ་པ་ཅན་གྱི་
ལུགས་མི་འདྲ་བ་གཉིས། ཆེ་ཆུང་བསྲེགས་པའི་སྦུབས་ཅན་རྩེ་མོ་ནས་
གྱེན་དུ་ནས་ཙམ་གྱི་ཐེམ་བུའི་ཁ་ལྟར་ཟླུམ་ལ་ཆུང་བ་ཞིག་དང་། རྩེ་
མོ་ནས་གྱེན་དུ་སོར་གང་ཙམ་གྱིས་རྩེ་གུག་བཅས་སྦུབས་ཅན་ཐེམ་བུའི་
ཁ་རིགས་འདྲ་མིན་གཉིས། གླང་རྭ་ལས་བཟོས་པའི་ཆུ་སེར་འདྲེན་
བྱེད་ཀྱི་རྡུབ་རྭ་གཅིག ཕྱི་སྐྲན་འཇུ་ཞིང་འདྲེན་པར་བྱེད་པའི་ཟངས་
བུམ་རིགས་འདྲ་མིན་གཉིས། རྨ་བཅོས་བྱ་སྐབས་མགོ་བོའི་སྐྲ་བཞར་
འབྲུམ་པ་ནི་རེག་ན་འགོ་བའི་ཐོར་ནད་ཅིག
(2)ཐེམ་བུའི་ཁ་ནི་གྲེ་བར་སྨན་འདེབས་བྱེད་ཀྱི་ཡོ་བྱད་སྨན་ཐུར་ཞིག



སྐོམ་སེལ་བདུད་རྩིའི་ཆུ་རྒྱུན། (༦)
བྱེད་ཀྱི་སྤུ་གྲི་ཟླ་ཚེས་ལྟ་བུ་གཅིག འཇམ་རྩི་དང་ནི་རུ་ཧ་ལ་གཏོང་
བའི་གཅེའུ་༧ དང་རྨ་བཀྲུ་བྱེད་ ཀྱི་ གཅེའུ་རིགས་འདྲ་མིན་ གཉིས།
འབྲས་དང་ལྷོག་པ་སོགས་སྲེག་བྱེད་གསེར་གྱི་ཏེལ་པ་དང་། ལྕགས་
ཀྱི་ཏེལ་པ། འཁར་བའི་ཏེལ་པ། ཟངས་ཀྱི་ཏེལ་པ་བཅས་ཀྱི་ཏེལ་པ་
འདྲ་མིན་བཞི་དང་། བྱིས་པ་བཙས་རྗེས་བྱིས་པའི་དཔྲལ་བ་དང་ལྕེ་
མཐིལ་ལ་བཞག་སྲོལ་ཡོད་པའི་གུར་གུམ་གྱི་ཧྲི་ཐེལ་གཅིག ཤ་པགས་
རལ་བ་བཙེམ་བྱེད་ཀྱི་ཤ་ཁབ་གཅིག གཞན་ཡང་མིག་སྨན་འདེབས་
པའི་ཐུར་མ་དང་། མིག་སྒོར་རྩ་མི་འགྱུར་བའི་སྦགས་བཙགས་གདན།
མིག་གནོན། མེ་ལེན། སྨན་ཁྱེམ། སྨན་ཚགས། སྨན་ཕྱགས་སོགས་
ཉེ་བར་མཁོ་བའི་རིམ་པ་རྣམས་སོ། །
དེ་ལྟར་ཟུག་རྔུ་བརྟག་པའི་ཆ་བྱད་ལ་བཅུ་དང་། ཟུག་རྔུ་འབྱིན་
པ་སྐམ་པའི་ཆ་བྱད་ལ་བདུན། འདྲལ་ཞིང་འབྱིན་པ་གཙག་བུའི་ཆ་
བྱད་ལ་དགུ། དབུག་པ་ཐུར་མའི་ཆ་བྱད་ལ་བཅུ་གཅིག ཕྲན་བུ་སྣ་
d)འཇམ་རྩི་ནི་སྨན་སྲིན་སོགས་ལྟེ་བ་མན་གྱི་ནད་རྣམས་ཐུར་དུ་འདྲེན་པར་བྱེད་པའི་ཐབས།
(2གམེའུ་ནི་ལྕགས་ཟངས་སོགས་ལས་བཟོས་པའི་སྦུ་གུས་སྨན་བཤང་ལམ་ནས་ནང་དུ་འཕུལ་
བར་བྱེད་པའི་ཡོ་བྱད་ཁ་ཡངས་ཤིང་རྩེ་མོ་དོག་པའི་སྦུབས་ཅན་ཞིག
(3)ལྷོག་པ་ནི་གཉན་རིམས་ཤ་ལ་བབ་པའི་ནད་ཅིག



གསོ་བ་རིག་པའི་ཆ་བྱད།
ཚོགས་པའི་ཆ་བྱེད་ལ་ཉེར་བརྒྱད། རྒྱུད་ནང་ལ་མ་འཁོད་པའི་སྨན་
ཐུར་སོགས་ཆ་བྱད་བཅུ་གཅིག་བཅས་བསྡོམས་པས་རྣམ་གྲངས་མི་འདྲ་
བ་བརྒྱད་ཅུ་གྱ་གཉིས་ཙམ་མཆིས་སོ། །
1)རྒྱུད་ནང་ནི་འདིར་གསོ་རིག་རྒྱུད་བཞིའི་ནང་ཞེས་པའི་དོན།



སྐོམ་སེལ་བདུད་རྩིའི་ཆུ་རྒྱུན། (༦)
བོད་ཀྱི་སྲོལ་རྒྱུན་རོལ་མོ།
བྱམས་པ་བརྩོན་འགྲུས།
རོལ་མོ་ནི་མིའི་རིགས་ཀྱི་འཚོ་བའི་ནང་མེད་དུ་མི་རུང་བའི་ཆ་
ཤས་ཤིག་ཡིན་པས་མི་རིགས་གང་འདྲ་ཞིག་ཡིན་རུང་རང་ཉིད་ཀྱི་འཚོ་
བའི་བདེ་སྡུག་གམ་བསམ་པའི་འདུ་ཤེས་སོགས་རོལ་མོར་བརྟེན་ནས་
མཚོན་པར་བྱེད།
དེའང་ཆོས་རྗེ་ས་པཎ་གྱི་《རོལ་མོའི་བསྟན་བཅོས་》ལས།
དད་ལྡན་རྣམས་ཀྱི་མཆོད་པ་དང་། །
བཀྲེས་པ་རྣམས་ཀྱི་འཚོ་བ་དང་། །
ཆགས་ཅན་རྣམས་ཀྱི་ཡིད་གཡོ་བ། །
དེ་ཀུན་རོལ་མོ་མཁས་ལས་བྱུང་། །
ཞེས་གསུངས་པ་ལྟར། རོལ་དབྱངས་ལ་ལུས་སེམས་བདེ་བ་
དང་། སེམས་བག་ཡངས་ལ་སྡུག་བསྔལ་སེལ་བ། དགའ་སྤྲོའི་རྣམ་པ་
མཚོན་ཐུབ་པ་སོགས་ཁྱད་ཡོན་དུ་མ་ལྡན།
རོལ་མོ་ནི་འཛམ་གླིང་གི་རྒྱལ་ཁོངས་མི་འདྲ་བ་དང་མི་རིགས་མི་
འདྲ་བའི་བར་གང་གིས་ཀྱང་འགོག་ཏུ་མེད་པར་སྙན་གདངས་ཐད་ཀར་



རྣ་བར་གོ་ཐུབ་ལ་མཚོན་དོན་བློ་ལ་འཆར་ཐུབ་པ་དང་། ཕན་ཚུན་བར་
ལ་འདུ་ཤེས་མཉམ་བསྲེས་བྱེད་ཐུབ་པའི་འཛམ་གླིང་སྤྱི་སྤྱོད་ཀྱི་སྐད་
ཡིག་ལྟ་བུ་ཞིག་ཡིན།
བོད་ལྗོངས་ནི་གནའ་སྔ་མོ་ཞིག་ནས་གླུ་གར་གྱི་རྒྱ་མཚོ་ཆེན་པོ་
ཞིག་ཡིན་ཞིང་། བོད་རིགས་མི་དམངས་ནི་རང་བཞིན་དྲང་ལ་ཞི་ཞིང་
དུལ་བ། ལྷན་སྐྱེས་ཀྱིས་གླུ་གར་རོལ་དབྱངས་སོགས་ལ་དགའ་ཞིང་།
ལས་རྩོལ་གང་བྱེད་ཀྱང་གཞས་ལེན་པར་དགའ་བས་མི་རིགས་གཞན་
སུ་འདྲ་ཞིག་གིས་བལྟས་ཀྱང་རང་བཞིན་གྱིས་སེམས་ལ་དགའ་བདེ་
ལྷང་ལྷང་སྦྱིན་ནུས་པའི་མི་རིགས་ཁྱད་པར་བ་ཞིག་ཡིན། །
བོད་མི་རིགས་རང་ཉིད་ལ་རོལ་མོའི་བྱེ་བྲག་ཤིན་ཏུ་མང་ཞིང་།
ཁྱིམ་མཚེས་རྒྱལ་ཁབ་ གཞན་གྱི་རིག་གནས་ཀྱི་ལེགས་ཆའང་བླངས་
ཡོད། ལྷག་པར་འཕགས་ཡུལ་གྱི་རོལ་མོའི་བྱེ་བྲག་བཅོ་བརྒྱད་དང་།
(1)རོལ་མོའི་བྱེ་བྲག་བཅོ་བརྒྱུད་ནི་གར་དང༌། བྲོ། རྔ་བོ་ཆེ། རྫ་རྔ། རྔ་ཕྲན། རྔ་ཆེན་པོ།
འཁར་རྔ། པི་ཝང་རྒྱུད་གཅིག་མ། ཇོ་རྔ་ཁ་གཅིག་མི། ལྕགས་ཀྱི་སིལ་ཁྲོལ། འཁར་
བའི་སིལ་ཁྲོལག པི་ཝང་རྒྱུད་གསུམ་མ། རྔ་མུ་གུནྡ། སིལ་སྙན་གླུ་དབྱངས་བསྟུན་པ།
ཕེག་རྡོབ། རོལ་མོའི་སྒྲ། པི་ཝང་།གླིང་བུ་དང་བཅོ་བརྒྱད་དོ། །



སྐོམ་སེལ་བདུད་རྩིའི་ཆུ་རྒྱུན། (༦)
གླུ་དབྱངས་ཀྱི་ངེས་པ་བདུན།གར་ གྱི་ཆ་བྱད་དགུ་༧ ལ་ སོགས་
འབྲེལ་ཡོད་ཀྱི་རིག་གཞུང་མ་ཚང་བ་མེད་པ་རིམ་བཞིན་བོད་ལ་དར་
སྤེལ་བྱུང་ཡོད།
དུང་དཀར་ནི་ སངས་རྒྱས་ཆོས་ལུགས་ ཀྱི་ དགེ་འདུན་སྤྱན་
འདྲེན་པའི་ཡོ་བྱད་ཅིག་ཡིན་པས་ཆོས་དུང་ངམ་ཚོགས་དུང་ཞེས་ཀྱང་
གྲགས། བོད་ཀྱི་དགོན་སྡེ་མང་ཆེ་བར་དར། །
དུང་ཆེན་ལ་རྒྱུ་དངུལ་དང་། ཏུང་། རག ཟིངས་སོགས་སྣ་
ཚོགས་ཡོད། བོད་ཀྱི་དགོན་སྡེ་ཆེ་གྲས་མང་ཆེ་བར་དར། དེ་ནི་སྤྱི་ལོའི་
དུས་རབས་བཅུ་གཅིག་པའི་ནང་བོད་རང་དུ་བཟོ་སྐྲུན་བྱས་པའི་རོལ་
མོའི་གྲས་ཤིག་ཡིན། །
རྒྱ་གླིང་ནི་དང་ཐོག་ཕལ་ཆེར་མེས་རྒྱལ་ནང་ཁུལ་ནས་བོད་དུ་
དར། ཀེམ་ཤིང་ཀོང་ཇོ་བོད་དུ་ཕེབས་སྐབས་རོལ་མོའི་བྱེ་བྲག་མི་ཉུང་
(1)གླུ་དབྱངས་ཀྱི་ངེས་པ་བདུན་ནི་དྲུག་སྐྱེས་དང་། དྲང་སྲོང་། ས་འཛིན། བར་མ། ལྔ་
ལྡན། བློ་གསལ། འཁོར་ཉན་ཏེ་བདུན་དང་། དེ་དག་གི་སྒྲ་ནི། རིམ་པ་བཞིན་རྨ་བྱ་
དང་། བ་གླང་། ར། ཁྲུང་ཁྲུང་། ཁུ་བྱུག རྟ། གླང་པོ་ཆེ་དང་བདུན་པོའི་སྐད་ཀྱི་
སྒྲའམ་དབྱངས་ལྟ་བུའོ། །
(2)གར་གྱི་ཆ་བྱད་དགུ་ནི་གར་འཁྲབ་སྐབས་ཀྱི་ཉམས་འགྱུར་ཏེ་སྒེག་པ་དང་། དཔའ་བ། མི།
སྡུག་པ་ནི་ལུས་ཀྱི་ཉམས་གསུམ། དྲག་ཤུལ་དང་
། བཞད་གད། འཇིགས་རུང་ནི་ངག་གི་
ཉམས་གསུམ། སྙིང་རྗེ་དང་། རྔམ་པ། ཞི་བ་ནི་ཡིད་ཀྱི་ཉམས་གསུམ་མོ། །
100 。



བ་ཞིག་མཉམ་འབྱོར་བྱུང་། རྒྱ་གླིང་ཡང་དེ་དུས་བོད་དུ་དར་ཞིང་།
རྗེས་སུ་བོད་རང་ཉིད་ཀྱི་ཁྱད་ཆོས་དང་མཐུན་པའི་བཟོ་བཅོས་ཆེན་པོ་
བཏང་ཡོད།
བརྡ་མ་དང་། རྒྱ་གླིང་། འཇམ་གླིང་། རྒྱན་ཆ། ཏམ་བུ་ར་
སོགས་ཀྱི་རོལ་ཆ་ནི་བོད་ཆོས་རྒྱལ་གྱི་གདུང་རྒྱུད་ལ་སྟོད་མངའ་རིས་
ཁུལ་དུ་ཕེབས་ནས་ས་ཁུལ་དེར་མངའ་དབང་བསྒྱུར་བ་ནས་བཟུང་།
དུས་སྐབས་ཤིག་གི་རིང་ཁུལ་དེར་རིག་གནས་སྤྱི་དང་བྱེ་བྲག་གླུ་གར་གྱི་
སྒྱུ་རྩལ་བྱེད་སྒོ་དར་རྒྱས་ཆེན་པོ་བྱུང་བར་གྲགས་ཤིང་། བོད་དུ་འབུད་
རྡུང་དཀྲོལ་བའི་སྲོལ་དར་བ་མ་ཟད། དར་ཁྱབ་ཆེ་ཙམ་བྱུང་ནས་ཕྱིས་
སྡེ་པ་གཙང་བ་དང་རྒྱལ་མཆོག་ལྔ་པ་ཆེན་པོའི་དུས་སུ། སྡེ་སྲིད་སངས་
རྒྱས་རྒྱ་མཚོ་སོགས་ཀྱིས་ལ་སྟོད་མངའ་རིས་དང་ལ་དྭགས་གུ་གེ་ནས་
གར་དང་རོལ་མོ་མཁས་པ་མང་པོ་བཀུག་སྟེ་ལྷ་སར་ཆེད་ལས་ཀྱི་གར་པ་
བཙུགས་པ་མ་ཟད། དར་སྤེལ་ཡང་ཆེན་པོ་བྱས། དུས་དེ་ཙམ་ནས་
བཟུང་དབུས་གཙང་ཁུལ་དུ་བསུ་བ་ཆེན་པོ་ཞུ་བ་དང༌། སྣེ་ལེན་སྣེ་
འཁྲིད་གཟབ་རྒྱས་ཀྱི་མཛད་སྒོ་ཁག་ལ་བརྡ་མ་རྡུང་བ་དང་རྒྱ་གླིང་
གཏོང་བ། གར་འཁྲབ་པ། གར་གླུའི་མཉམ་གཞས་གཏོང་བ་སོགས་
ཀྱི་སྲོལ་དར། དུས་ཕྱིས་སུ་“ ཡང་ཇིན་” ཞེས་རྒྱུད་མང་གི་རོལ་མོ་དེ་
ཡང་མེས་རྒྱལ་ནང་ཁུལ་ནས་རྡོ་རིང་བསྟན་འཛིན་དཔལ་འབྱོར་གྱིས་



སྐོམ་སེལ་བདུད་རྩིའི་ཆུ་རྒྱུན། (༦)
བོད་དུ་སྤེལ།
རྔ་བོ་ཆེ་དང་། རྡོ་རྔ། རྔ་ཕྲན། རྔ་ཆེན་པོ། རྔ་མུ་ཀུནྡ། ཌ་
མ་རུ། བརྡ་མ་སོགས་རྔ་ལ་རྣམ་པ་མི་འདྲ་བའི་རིགས་དེ་དག་ཕལ་
ཆེར་ཆོས་ཕྱོགས་ཀྱི་བྱེད་སྒོ་སོགས་ལ་སྤྱོད་པ་མང་དུ་མཆིས། སྤྱིར་རྔ་
དང། སྦུབ། དུང་། རྒྱ་གླིང་། པི་ཝང་། གླིང་བུ་སོགས་རིགས་འདྲ་
མིན་སྣ་ཚོགས་འཛམ་གླིང་ཡུལ་གྲུ་ཀུན་ལ་གནའ་སྔ་མོ་ཞིག་ནས་དར་
ཁྱབ་བྱུང་ཡོད་ལ། བོད་དུའང་པུར་རྒྱལ་ཐོག་མའི་དུས་ནས་རྔ་ནི་བོན་
ཆོས་ཀྱི་ཡོ་བྱད་གལ་ཆེ་བ་ཞིག་ཏུ་གྱུར་ཡོད།
པི་ཝང་ནི་སངས་རྒྱས་ཆོས་ལུགས་ཀྱི་མཆོད་པའི་ཡོ་བྱད་ཅིག་
ཡིན་པ་མ་ཟད། འཇིག་རྟེན་པའི་རྩེ་གར་རོལ་བའི་རོལ་མོ་མཆོག་ཏུ་
གྱུར་པ་ཞིག་ཀྱང་ཡིན། ཕྱིས་རིམ་བཞིན་པི་ཝང་ལ་དཔེ་མཛད་དེ་དུས་
རབས་རིམ་བྱུང་ལ་རྣམ་པ་མི་འདྲ་བའི་རྒྱུད་མང་པི་ཝང་འདྲ་བའི་རོལ་
མོ་སྣ་མང་གསར་བཟོ་བྱས་ནས་བོད་དུ་དར་ཡོད་པ་ནི་ཀུན་གྱི་མཐུན་
སྣང་དུ་གྲུབ། དེ་བཞིན་མཆོད་པའི་ཡོ་བྱད་སྦུབ་ཆལ་དང་། སིལ་སྙན།
མཁར་རྔ་སོགས་ཡོད་ཅིང་། དེ་ལ་ཡང་ཧོར་སྦུབ་དང་། རྒྱ་སྦུབ། བལ་
སྦུབ་ཅེས་རྣམ་པ་མི་འདྲ་བའི་རིགས་ཀྱང་མང་དུ་མཆིས།
མེ 102 ༠



རིང༌ཚད་དང་དུས་ཚོད་བརྩི་ཚུལ།
རིང་ཚད་དང་དུས་ཚོད་བརྩི་ཚུལ།
རིང་ཚད།
གཟུགས་ལ་ཕྲ་རབ་རྡུལ་དང་ནི། །
རྡུལ་ཕྲན་དང་ནི་དེ་བཞིན་དུ། །
ལྕགས་ཆུ་རི་བོང་ལུག་དང་གླང་། །
ཉི་ཟེར་རྡུལ་དང་སྲོ་མ་དང་། །
དེ་ལས་བྱུང་དང་དེ་བཞིན་དུ། །
སོར་ཚིགས་ཞེས་བྱ་གོང་བདུན་བསྒྱུར། །
སོར་མོ་ཉི་ཤུ་བཞི་ལ་ཁྲུ། །
ཁྲུ་བཞི་ལ་ནི་གཞུ་གང་ངོ༌། །
དེ་དག་ལྔ་བརྒྱ་རྣམས་ལ་ནི། །
རྒྱང་གྲགས་དེ་ལ་དགོན་པར་འདོད། །
དེ་བརྒྱད་དཔག་ཚད་ཅེས་བྱ་འོ། །
ཞེས་གསུངས་པ་ལྟར། གཟུགས་ཀྱི་ཆུང་མཐའ་ལ། རྡུལ་ཕྲ་
རབ་བམ་ཕྲ་རབ་རྡུལ་ཟེར། ཕྲ་རབ་ཀྱི་རྡུལ་བདུན་གྱི་ཚད་ལ་ཆུ་རྡུལ་
e 103



སྐོམ་སེལ་བདུད་རྩིའི་ཆུ་རྒྱུན།
(༦)
དང་། ཆུ་རྡུལ་བདུན་གྱི་ཚད་ལ་རི་བོང་གི་རྡུལ་དང་། རི་བོང་གི་རྡུལ་
བདུན་གྱི་ཚད་ལ་ལུག་རྡུལ་དང། ལུག་རྡུལ་བདུན་གྱི་ཚད་ལ་གླང་རྡུལ་
དང༌། གླང་རྡུལ་བདུན་གྱི་ཚད་ལ་ཉི་ཟེར་རྡུལ་དང་། ཉི་ཟེར་རྡུལ་
བདུན་གྱི་ཚད་ལ་སྲོ་མ་ཟེར་ཞིང་། སྲོ་མ་བདུན་གྱི་ཚད་ལ་ཤིག་ཟེར།
ཤིག་བདུན་གྱི་ཚད་ལ་ནས་ཟེར་ཞིང་། ནས་བདུན་ལ་སོར་མོ་གང་ཟེར།
སོར་མོ་ ཉི་ ཤུ་བཞི་ལ་ཁྲུ་ གང་ ཟེར། ཁྲུ་བཞི་ ལ་ གཞུ་འདོམ་གང་།
འདོམ་ལྔ་བརྒྱ་ལ་རྒྱང་གྲགས་གཅིག རྒྱང་གྲགས་བརྒྱད་ལ་དཔག་ཚད་
གཅིག་ཟེར་རོ། །
དུས་ཚོད།
སྐད་ཅིག་མ་བརྒྱ་ཉི་ཤུ་ལ། །
དེ་ཡི་སྐད་ཅིག་དེ་དག་ཀྱང་། །
དྲུག་ཅུ་ལ་ནི་ཐང་ཅིག་གོ །
ཡུད་ཙམ་ཉིན་ཞག་ཟླ་གསུམ་ནི། །
གོང་ནས་གོང་དུ་སུམ་ཅུར་འགྱུར། །
ཞག་མི་ཐུབ་དང་བཅས་པ་ཡི། །
ཟླ་བ་བཅུ་གཉིས་ལོ་གཅིག་གོ །
ཞེས་གསུངས་པ་ལྟར། སྐྱེས་བུ་སྟོབས་ལྡན་ཞིག་གིས་སེ་གོལ་
e 104 。



རིང༌ཚད་དང་དུས་ཚོད་བརྩི་ཚུལ།
གཅིག་གཏོགས་པའི་ཡུན་ལ་ཆ་དྲུག་ཅུ་རྩ་ལྔ་ཕྱེས་པའི་ཆ་གཅིག་ལ་ཐུང་
མཐའི་སྐད་ཅིག་མ་ཟེར། དེ་ལྟ་བུའི་ཐུང་མཐའི་སྐད་ཅིག་མ་བརྒྱ་དང་
ཉི་ཤུ་ལ། དེའི་སྐད་ཅིག་མ་དང་། བྱ་རྫོགས་ཀྱི་སྐད་ཅིག་མའང་ཟེར།
དེའི་སྐད་ཅིག་མ་དྲུག་ཅུ་ལ་ཐང་ཅིག ཐང་ཅིག་སུམ་ཅུ་ལ་ཡུད་ཙམ་
དང་། ཡུད་ཙམ་སུམ་ཅུ་ལ་ཉིན་ཞག་གཅིག ཉིན་ཞག་སུམ་ཅུ་ནི།
ཉིན་ཞག་གི་དབང་དུ་བྱས་པའི་ཟླ་བ་དང་། ཟླ་བ་བཅུ་གཉིས་ལ་ལོ་
ཟེར་རོ། །
105



སྐོམ་སེལ་བདུད་རྩིའི་ཆུ་རྒྱུན། (༦)
ཨ་ཁུ་སྟོན་པས་ཡུལ་དཔོན་ལ་ལན་བཏབ་པ།
ཉིན་ཞིག་ཡུལ་དཔོན་དང་ཨ་ཁུ་སྟོན་པ་གཉིས་ཀྱིས་མི་ཤི་རྗེས་
མཐའ་མཇུག་ལམ་གང་དུ་འགྲོ་བའི་སྐོར་གླེང་པ།
ཨ་ཁུ་སྟོན་པས་མི་ཤི་རྗེས་ཚང་མར་རང་སོ་སོའི་བགྲོད་ལམ་རེ་
ཡོད། འགའ་རེ་ལྷ་ཡུལ་དུ་འགྲོ་གི་ཡོད་ཅེས་བཤད། ཡུལ་དཔོན་གྱིས་
འོ་ན་མི་གང་འདྲ་ཞིག་སྟེང་ལྷ་ཡུལ་དུ་འགྲོ་གི་རེད་དམ་ཞེས་དྲིས་པར།
ཨ་ཁུ་སྟོན་པས་མི་བཟང་པོ་རྣམས་སྟེང་ལྷ་ཡུལ་དུ་འགྲོ་བ་དང་མི་ངན་པ་
རྣམས་མར་དམྱལ་བའི་ཡུལ་དུ་འགྲོ་གི་རེད་ཅེས་ལན་བརྒྱབ། ཡུལ་
དཔོན་གྱིས་སླར་ཡང་ཨ་ཁུར། བྱས་ན་1 ཁྱོད་ཀྱིས་བལྟས་ན་ང་ལམ་
གང་དུ་འགྲོ་ཐུབ་ཀྱི་རེད་དམ་ཞེས་དྲིས་པར། ཨ་ཁུས་ངས་བལྟས་ན་
ཁྱོད་རང་སྟེང་ལྷ་ཡུལ་དུ་ཕེབས་ཐུབ་ཀྱི་རེད། གང་ཡིན་ཟེར་ན་ཁྱོད་
ཀྱིས་རྟག་ཏུ་རང་ཉིད་མི་བཟང་པོ་ཞིག་ཡིན་ཞེས་གསུང་གི་ཡོད་པས་
རེད། ཡིན་ནའང་དེང་སྐབས་ལྷ་ཡུལ་དུ་བཞུགས་གནས་ཐམས་ཅད་
ཁེངས་ཚར་འདུག་ཅེས་གོ་ཐོས་བྱུང་བས། ཁྱེད་ཕེབས་ཀྱང་བཞུགས་
(1)བྱས་ན་ནི་དེས་ནའམ་འོ་ན་ཞེས་པའི་དོན།
༩ 106a



ཨ་ཁུ་སྟོན་པས་ཡུལ་དཔོན་ལ་ལན་བཏབ་པ།
གནས་ཡོད་པ་མ་རེད་ཅེས་བཤད། ཡུལ་དཔོན་གྱིས་དེ་འདྲ་ཡིན་ན་
ཁྱོད་ལ་ཐབས་བཟང་པོ་འདྲ་འདོན་རྒྱུ་ཡོད་དམ་ཞེས་དྲིས་པར། ཨ་
ཁུས་ཁོང་དགོད་འཆོར་བཞིན་དུ་དེང་ སྐབས་དམྱལ་བར་བཞུགས་
གནས་ལེགས་པོ་ཡོད་ཚུལ་འདུག ཁྱེད་རང་དམྱལ་བར་ཕེབས་ན་
དཔོན་པོ་ཁྱེད་དང་འདྲ་བ་མང་པོ་ཡོད་པས་ཕྱག་རོགས་ཀྱང་ཡོང་གི་
རེད་ཅེས་བཤད།
277ZZ2ZZZ7
])ཕྱག་རོགས་ནི་ལག་རོགས་ཞེས་པའི་དོན།
107 ཉ



སྐོམ་སེལ་བདུད་རྩིའི་ཆུ་རྒྱུན། (༦)
སློང་མོ་བ་དང་ཁྱི་འཛིངས་པའི་ངང་ཚུལ།
དཀྱིལ་ཟུར་ཁོང་བཀའ་བློན་རག་ཤག་དང་ལྷན་དུ་བྱང་སྟག་ལུང་
དུ་འགྲོ་བར། འཕན་པོ་ལྕང་ར་ཤར་གྱི་སྒོ་རྩར་ལྟོ་སློང་མཁན་ཞིག་གིས་
རྩམ་པ་སྟེར་རོགས་ཞེས་སྐད་རྒྱག་དུས། མི་ཚང་དེའི་འདོགས་ཁྱི་ཤོར་
ནས་མཆོངས་ཡོང་བ་དང་། སློང་མོ་བས་བེར་རྒྱུག་འཕྱར་ཏེ་གཞུ་བར་
རྩོམ་སྐབས། བུ་མོ་ཞིག་འོངས་ཏེ་འདོགས་ཁྱི་བཀག་ནས་རྩོམ་པ་སྟེར་
བ་མཐོང་། བཀའ་བློན་རག་ཤག་གིས་དཀྱིལ་ཟུར་ལ། ཁྱེད་ནི་རྩོམ་ལ་
མཁས་པས་ལམ་སང་གན་ལ་རྩོམ་ཞིག་རྒྱོབ་ཤོག་གསུངས་པ་ལྟར། དེ་
མ་ཉིད་དུ་རྟ་ཐོག་ནས་བརྩམས་པ་འདི་ལྟར། །
རྣལ་འབྱོར་པ་ཞིག་མི་ཚང་ཆེན་པོ་ཞིག་གི་སྒོ་འགྲམ་དུ་སླེབས་
ནས་འདི་སྐད་དུ།
ཀ་ཡེ་ཚུར་ལ་གསོན་དང་སྦྱིན་བདག་མཁྱེན། །
ཁ་སྐོམ་གྲོད་པ་ལྟོགས་པའི་རྣལ་འབྱོར་ལ། །
ག་བྱས་བཀྲེས་སྐོམ་སེལ་བའི་སྦྱིན་པ་སྩོལ། །
ང་ཡིས་བསྔོ་བ་སྨོན་ལམ་གང་རྒྱས་ཞུ། །
ཞེས་པས། ཁྱིམ་ཚང་དེའི་ནང་ནས་ཁྱི་དོམ་འདྲ་བ་ཞིག་གིས་ན་རེ།
108 ཤ



སློང་མོ་བ་དང་ཁྱི་འཛིངས་པའི་ངང་ཚུལ།
ཅ་ཅོ་གང་དྲན་སྨྲ་བའི་རྣལ་འབྱོར་ཁྱེད། །
ཆ་ལུགས་ཆོས་དང་མཐུན་པ་མེད་པའི་ཁར། །
ཇ་ཆང་ཟས་ལ་འདོད་པ་ཆེ་བའི་སྐྱོན། །
ཉ་མོ་ལྕགས་ཀྱུས་འཛིན་ལྟར་ངས་ཁྱོད་འཛིན། །
ཞེས་བྱ་བ་ན། རྣལ་འབྱོར་པས།
ཏཱ་ལེའི་ཤིང་ལས་གྲུབ་པའི་དབྱུག་པ་འདི། །
ཐ་མ་ཁྱི་འགྲམ་གཅོག་པའི་ལག་ཆ་ཡིན། །
ད་ལྟ་རང་ཚང་ནང་དུ་མ་འཛུལ་ན། །
ན་མེད་འཆི་འདུག་ཟེར་བ་ཐོས་ཡོང་ངོ་། །
ཞེས་པས། ཁྱི་ན་རེ།
དཔག་བསམ་ཤིང་ལས་དཀར་བའི་མཆེ་བ་འདི། །
ཕར་ཚུར་འགྲུལ་པའི་རྐང་པའི་ཆག་སྒོ་ཡིན། །
བ་ཤ་མི་ཡིས་ཟ་ལྟར་མི་འགོར་བར། །
མ་བོས་མགྲོན་ཁྱོད་ད་ལྟ་ཉིད་དུ་ཟ། །
རྣལ་འབྱོར་པ་ན་རེ།
ཙ་རི་ལ་སོགས་དབེན་པའི་རི་ཁྲོད་དུ། །
ཚ་གྲང་དཀའ་སྤྱད་སྒོམ་སྒྲུབ་བྱ་བའི་མི། །
ཛ་དྲག་ཁྱི་རྒན་ཁྱོད་ལ་ང་མི་འཇིགས། །
109



སྐོམ་སེལ་བདུད་རྩིའི་ཆུ་རྒྱུན། (༦)
ཝ་མོ་སྤྲང་པོས་གསོད་ལྟར་ངས་ཁྱོད་གསོད། །
ཅེས་མཆན་ཁུང་འོག་ནས་དབྱུག་པ་དེ་བཏོན་ནས་བསྣུན་པས།
ཁྱི་དེས་སྡུག་སྐད་ཀྱང་མི་འདོན་པར་ན་རེ།
ཞྭ་སེར་བླ་མ་ཡོད་ན་ད་སྒོམས་ཤིག །
ཟ་མ་ཞིམ་མངར་ཡོད་ཀྱང་ཟ་ལོང་མེད། །
འ་འུར་ཁ་ཆེམས་ཡོད་ཀྱང་འཇོག་ལོང་མེད། །
ཡ་མཚན་སྒྲུབ་རྟགས་མེད་པ་ཐག་གིས་ཆོད། །
ཅེས་ལྕགས་ ཐོག་ སིང་ སྒྲ་དང་བཅས་ཏེ་མཆོངས་ནས་རྣལ་
འབྱོར་པའི་གོས་ཀྱི་ཐུ་བ་ནས་བཟུང་བས། དེ་འཕྲལ་གཞོན་ནུ་མ་ཞིག་
གིས་རྩམ་ཆང་ལག་ཏུ་ཁྱེར་ནས་འདི་སྐད་དུ།
ཁ I10



སློང་མོ་བ་དང༌ཁྱི་འཛིངས་པའི་ངང་ཚུལ།
ར་བ་གངས་སྐོར་ཞིང་མཆོག་ལྷ་ས་དེར། །
ལ་ཀླུང་བརྒལ་ནས་རྣལ་འབྱོར་ཆོས་ལ་ཕེབས། །
ཤ་ཟ་སྲིན་པོ་འདྲ་བའི་ཁྱི་ཁྱོད་ཀྱང་། །
ས་ཁུང་ཚང་གི་ནང་དུ་ད་ཉོལ་ཅིག །
ཧ་ཅང་ཆོས་ལ་དད་པ་ཆེ་བའི་མིར། །
ཨ་མས་བུ་ཚ་བྱམས་བརྩེས་བསྐྱངས་ན་ལེགས། །
ཞེས་རྣལ་འབྱོར་པ་དང་ཁྱི་གཉིས་དབར་ལ་བར་འདུམ་བྱས་
པའོ། །



སྐོམ་སེལ་བདུད་རྩིའི་ཆུ་རྒྱུན། (༦)
ཉི་ཆོས་བཟང་པོ།
མིག་དམར་གྱིས་བཅོས་བསྒྲིགས་བྱས།
( འཁྲབ་ཡོལ་ཕྱེས་རྗེས་ཉི་ཆོས་བཟང་པོ་ཐོན་ཡོང་བ།)
ཉི་ཆོས་བཟང་པོ། ངའི་མིང་ལ་ཉི་ཆོས་བཟང་པོ་ཟེར། ང་ནི་སྣེ་གདོང་
རྒྱལ་པོའི་ནང་བློན་ཞིག་ཡིན། ང་ཚོའི་རྒྱལ་པོ་ནི་སྐུ་
གཟུགས་རིང་བ་སྦྱར་སྡོང་རྐང་གཅིག་འདྲ་བ་དང་།
སྐུ་ཉམས་དོད་པ་མི་རོ་སྐམ་པོ་འདྲ། སྐུ་ཡོན་ཆེ་བ་
བོང་བུ་རྐྱང་དཀར་འདྲ། དབུ་བདེ་ལ་དབུ་ཞྭ་ནི་
རྟག་པར་བརླགས་འགྲོ་བ་རེད། ཞལ་ནི་བུ་རམ་
ལས་མངར་བ་དང་། ཐུགས་སེམས་ནི་སོལ་བ་ལས་
ཤིན་ཏུ་གནག སྣེ་གདོང་རྫོང་གི་མི་སེར་རྣམས་རྒྱལ་
པོའི་ཧ་ཅང་ལྕི་བའི་ཁྲལ་དང་འུ་ལག་འོག་ཉམ་ཐག་
གི་འཚོ་བ་སྐྱེལ་དགོས་ཀྱི་ཡོད་པ་རེད། ལྷག་པར་
རྒྱལ་པོས་འདི་ལོའི་ ལོ་ གསར་ གཟབ་རྒྱས་སྐྱིད་པོ་
ཞིག་གཏོང་ བའི་ ཕྱིར་ མི་ སེར་ གྱི་ ལག་ ནས་ ཁྲལ་
རིགས་སྣ་ཚོགས་བསྡུས་སྟབས། ཁོ་ཚོ་ནི་ལོ་གསར་
༠ 112 a



ཉི་ཆོས་བཟང་པོ།
གཏོང་རྒྱུ་ལྟ་ཅི། ཉིན་རེའི་བཟའ་བཏུང་ཡང་འགན་
ལེན་མི་ཐུབ་པའི་གནས་སུ་གྱུར། དེར་བརྟེན་ངས་
མི་སེར་རྣམས་ཀྱི་སྙིང་ནད་སངས་པའི་ཆེད་དུ་ལོ་
གསར་ཚེས་པ་གཅིག་ལ་ཁྱིའི་རྔ་སྒོར་འདི་( ཨམ་ཕྲག་
ནང་ནས་བཏོན་) རྒྱལ་པོའི་སྐེ་ལ་གཡོག་ཐབས་བྱས་
ནས་རྒྱལ་པོར་ཁྱི་སྐད་རྒྱག་ཏུ་བཅུག་སྟེ་རྣམ་རྟོག་
ཡག་པོ་ཞིག་སློང་གི་ཡིན།
རྒྱལ་པོ། (ཕྱིར་ཐོན་ཡོང་།)ཉི་ཆོས་བཟང་པོ། ཁྱོད་ད་ནངས་སྔ་
ལོད་༧ཡོང་བ་ཡིན།
ཉི་ཆོས་བཟང་པོ། ལགས། ང་ཡོང་དུས་བྱ་ཕོ་གུ་ཐུང་གོན་རྒྱུ་རེད་
འདུག
རྒྱལ་པོ། ཨ་ཙི བྱས་ན་ཁྱོད་རང་སྔ་པོ་འདི་འདྲ་ཡོང་ནས་ག་
རེ་བྱེད་ཀ
ཉི་ཆོས་བཟང་པོ། ལགས། རྒྱལ་པོ་རིན་པོ་ཆེ། དེ་རིང་ངས་ཨང་དང་
པོར་ཁྱེད་ལ་ལོ་གསར་གྱི་བཀྲ་ཤིས་བདེ་ལེགས་ཞུ་
]རྔ་སྒོར་ནི་གཡག་རྔས་བཟོས་པའི་སྐྱེ་སྒོར།
སྔ་ལོད་ནི་འདིར་སྔ་པོ་ག་ཚོད་ཀྱི་དོན།



སྐོམ་སེལ་བདུད་རྩིའི་ཆུ་རྒྱུན། (༦)
བར་བཅར་་ བ་ ཡིན། ( ཨམ་ ཕྲག་ ནང་ ནས་ ཁ་ བཏགས་
བཏོན།) བཀྲ་ ཤིས་ བདེ་ ལེགས་ ཕུན་ སུམ་ ཚོགས།
རྒྱལ་པོ་ཆེན་པོ་སྐུ་ཁམས་བཟང་། དུས་སང་)དུས་
ཀྱི་ད་ཚོད་ང་ཉི་ཆོས་བཟང་པོས་རྒྱལ་པོ་ལ་ཞབས་ཕྱི་
མུ་མཐུད་ཡག་པོ་ཞུས་ཆོག་པ་ཞིག
ཁྱོད་རང་ང་ལ་ལྷག་བསམ་རྣམ་དག་གིས་ཞབས་ཕྱི་
ཞུ་རྒྱུའི་སེམས་པ་མཚོན་པ་དེ་ལ། ངས་ཁ་བཏགས་
དེ་ཕར་གཡོགས་ནས་བཀྲ་ཤིས་རྟེན་འབྲེལ་ཞུ་རྒྱུ་
རྒྱལ་པོ།
ཡིན།
ཉི་ཆོས་ བཟང་ པོ། ལགས་ ཐུགས་རྗེ་ཆེ། དངོས་གནས་ ད་ལོའི་ལོ་
གསར་ནི་སྔར་དང་མི་འདྲ་བའི་བཀྲ་ཤིས་པ་དང།
དོན་འགྲུབ་པ། བསྐལ་པ་བཟང་བ་ཞེ་པོ་ཞིག་
འདུག
རྒྱལ་པོ། ཨ་ཙི། དེ་འདྲའི་ཧང་སངས་ཀྱི་བཀྲ་ཤིས་རྟགས་
མཚན་ག་རེ་འདུག
ཉི་ཆོས་བཟང་པོ། དེ་རིང་ནི་ང་ཚོའི་གཟིམ་ཤག་གི་སྒོ་འགྲམ་ལ་འབྲས་
(1)དུས་སང་ནི་དུས་སང་ལོ་ཞེས་པའི་དོན། །
༩ 114 A



ཉི་ཆོས་བཟང་པོ།
དཀར་ཤོད་མཁན་གྱིས་ཁེངས་ནས་བསྡད་བཞག
རྒྱལ་པོ། དེ་འདྲའི་འབྲས་དཀར་མང་པོ་སླེབས་འདུག་གམ།
ཉི་ཆོས་བཟང་པོ། ལགས། སླེབས་འདུག འབྲས་དཀར་སྤོ་བོ། རྨོ་བོ།
པ་ཕ། ཨ་མ། གཅེན་པོ། གཅུང་པོ། གཅེན་མོ།
གཅུང་མོ་ཚང་མ་སླེབས་འདུག
རྒྱལ་པོ།
ཁོ་ཚོ་ཚང་མར་འབྲས་འབག་འཁྱེར་རྒྱུ་འདུག་གམ།
ཉི་ཆོས་བཟང་པོ། ལགས། འབྲས་འབག་ནི་མཐོང་མ་བྱུང་། འབྲས་
རྒྱུག་དང་འབྲས་ཕོར་ནི་ཁྱེར་འདུག
རྒྱལ་པོ། ལྟས་ངན་ཉི་ཤུ་རྩ་གཅིག དེ་འདྲའི་རྣམ་རྟོག་ལ། ད་
བྱས་ན་དེ་རིང་ལོ་གསར་ལ་རྟེན་འབྲེལ་ཞུ་མཁན་ཚང་
མ་སྤྲང་པོ་དེ་འདྲ་རྐྱང་རྐྱང་རེད་དམ།
ཉི་ཆོས་བཟང་པོ། ལགས་མ་རེད། ལགས་མ་རེད། ད་དུང་ཕུ་ནས་
འབྲོག་པ་ཞེ་དྲག་སླེབས་འདུག
རྒྱལ་པོ། ། ཨ་ལེ། ཐག་རིང་པོ་དེ་འདྲ་ནས་སླེབས་འདུག་གམ།
ཉི་ཆོས་བཟང་པོ། ཁོ་ཚོ་སླེབས་པས་མ་ཚད། གཟབ་མཆོར་ཡང་ཧ་
ཅང་རྒྱས་པོ་སྤྲིས་འདུག འབྲོག་མོ་དེ་ཚོའི་མགོ་ལ་
ནི་བྱུ་རུ་དམར་པོ་ཁུར་ཚུར་ཙམ་ཞིག་( ལག་བརྡ་བྱས་)
བརྒྱབ་འདུག ཨ་ཕོ་དེ་ཚོའི་སྐེད་པ་ལ་གྲི་རིང་པོ་
115



སྐོམ་སེལ་བདུད་རྩིའི་ཆུ་རྒྱུན། (༦)
( ལག་བརྡ་བྱས་)འདི་ག་ཙམ་འདུག
རྒྱལ་པོ། ། བྱས་ན་ཁོང་ཚོས་གཟབ་ཆས་ཡོད་ཚད་སྨྲས་ནས་
ཡོང་བ་ཡིན་པ་རེད། །
ཉི་ཆོས་བཟང་པོ། ལགས་རེད་འདུག མིས་གཟབ་མཆོར་སྤྲས་པ་མ་
ཟད། ཁོ་ཚོའི་ཁྱི་ལའང་གཟབ་མཆོར་སྤྲས་འདུག
རྒྱལ་པོ། ག་རེ། ཁྱི་ལ་གཟབ་མཆོར་ག་རེ་སྤྲོས་འདུག་
ཉི་ཆོས་བཟང་པོ། ཁྱི་གཅིག་ལ་རྔ་སྒོར་ཆེན་པོ་འདི་( ཨམ་ཕྲག་ནས་བཏོན་)
གཡོགས་འདུག
རྒྱལ་པོ། བྱས་ན་ཁྱི་འདི་ཆེན་པོ་ཞེ་དྲག་ཡོད་པ་རེད།
ཉི་ཆོས་བཟང་པོ། ཁྱི་དེ་ནི་གཡག་ལས་ཆེ་བ་འདུག
རྒྱལ་པོ། འོ་ན། ལྟོ་དུས་རྫིག་པོ་འདུག་གམ།
ཉི་ཆོས་བཟང་པོ། བལྟས་ན་སེང་གེ་ལས་རྫིག་པ་དང་ཟུག་དུས་སྟག་
ལས་ངར་བ་འདུག
བྱས་ན་ཁྱི་དེས་ཟུག་སྐབས་ཀྱི་སྐད་ཁྱོད་ཀྱིས་གོ་བྱུང་
ངམ།
ཉི་ཆོས་བཟང་པོ། ལགས་གོ་བྱུང་། ལགས་གོ་བྱུང་
། ཁྱི་དེས་སྐེ་ལ་རྔ་
སྒོར་འདི་གོན་མ་ཐག་འདི་གཟུགས་པོས་འཐེན་
ནས་འདི་འདྲ་ཟུག་སྟེ་( ཁྱི་ཕྲུག་གི་སྐད་བརྒྱབ་) ཨེའུ་
༩ 116
རྒྱལ་པོ།



ཨེའུ་ཨེའུ…
རྒྱལ་པོ། ཨ་ཙི། མི་འདི་ལྐུགས་པ་ལ། དེ་ལ་ག་རེའི་སྐད་རྫིག་
པོ་ཟེར་གྱི་རེད། ཁྱོད་རང་གིས་ཟུག་པ་དེ་ནི་སྤྲིང་
ཁྱིའི་སྐད་རེད།
ཉི་ཆོས་བཟང་པོ། འོ་ན། ཁྱི་སྐད་རྫིག་པོ་དེ་ག་འདྲ་ཞིག་ལ་ཟེར་གྱི་རེད།
རྒྱལ་པོ། དེ་ནི་ང་ཚོའི་གཟིམ་ཤག་གི་འདོགས་ཁྱིའི་སྐད་ལ་
ཟེར་གྱི་རེད།
ཉི་ཆོས་བཟང་པོ། ང་ཚོའི་གཟིམ་ཤོག་གི་འདོགས་ཁྱིའི་སྐད་དེ་འདྲ་མི་
སུས་ཀྱང་རྒྱག་ཤེས་པ་ཁག་པོ་རེད།
རྣ་བར་མི་འགྲོ་བའི་སྐད་ཆ། མི་རིན་པོ་ཆེ་ཡིན་པས།
ཁྱིའི་ལད་ཟློས་བྱེད་མ་ཐུབ་ན་ལྟས་ངན་རེད།
ཉི་ཆོས་བཟང་པོ། ངས་ཐེངས་མ་མང་པོ་བསླབས་པ་ཡིན། ཁྱོན་ནས་
ཤེས་ཀྱི་མི་འདུག
རྒྱལ་པོ། བསོད་ནམས་དང་དབང་ཐང་མེད་པའི་དུད་འགྲོ་
ཁྱོད་ཚོས་ག་པར་ཤེས་ཀྱི་རེད། །
ཉི་ཆོས་བཟང་པོ། ལགས་རེད། ལགས་རེད། བྱས་ན་སྐྱེས་ཐོབ་ཤེས་
རབ་ལྡན་པའི་རྒྱལ་པོ་རིན་པོ་ཆེས་ཐུགས་མཁྱེན་གྱི་
ཨེ་ཡོད།
རྒྱལ་པོ།



སྐོམ་སེལ་བདུད་རྩིའི་ཆུ་རྒྱུན། (༦)
རྒྱལ་པོ། རོ། ཁྱི་སྐད་གཅིག་རྒྱག་པར་གནད་འགག་ག་རེ་
ཡོད། ཁྱོད་ཀྱིས་ཉོན་ཨང་། དཔེར་ན་ང་ཚོའི་རྒྱལ་
སྒོ་ཤར་སྒོའི་འོག་གི་འདོགས་ཁྱི་གཅིག་ཡོད་པཱ།
ཉི་ཆོས་བཟང་པོ། ཨ་ལེ། འདོགས་ཁྱི་“ རྒྱ་བོ” ཟེར་བ་དེ་རེད་དམ། །
རྒྱལ་པོ། འོ། ད་ག་རེད། ཁྱི་ཁོ་རྫིག་པོ་གང་འདྲ་འདུག(ཟེར་
ནས་ཁྱིའི་ལད་ཟློས་བྱས།)
ཉི་ཆོས་བཟང་པོ། (མི་འདོད་པའི་རྣམ་འགྱུར་ངང) དེ་རྫིག་པོ་མི་འདུག རྒྱལ་
པོ་རིན་པོ་ཆེ་མགུལ་ལ་རྔ་སྒོར་འདི་མཆོད། སྐུ་སྐེད་
ལ་ལྕགས་ཐག་འདི་བསྒྲོན་ན་ཏན་ཏན་རྫིག་པོ་ཡོང་
གི་རེད།
རྒྱལ་པོ།
ཨོའོ། ཁྱོད་རང་གིས་བཤད་པ་དེའང་འདྲ་པོ་འདུག
(རྔ་སྒོར་སྐེ་ལ་གྱོན་ནས་ཁྱི་ སྐད་ བརྒྱབ། ) འོའུ། འོའུ།
འོའུ།
ཉི་ཆོས་བཟང་པོ། དཔེ་རང་འདུག དེ་འདྲའི་འདོགས་ཁྱིའི་སྐད་རྫིག་
པོ་ངས་མི་ཚེ་འདི་ལ་གོ་བ་དང་པོ་ཡིན།
རྒྱལ་པོ།།
དེས་མ་ཚད། འདོགས་ཁྱི་དེས་སྤྲང་པོ་ཡོང་བ་མཐོང་
ན། ལྕགས་ཐག་བཅད་ནས་མཆོང་གི་རེད། ( ཉི་ཆོས་
བཟང་པོའི་ཐོག་ཏུ་མཆོངས།) འོའུ། འོའུ། འོའུ།
e 118 a



ཉི་ཆོས་བཟང༌པོ།
ཉི་ཆོས་བཟང་པོ། ལགས་དགོངས་དག ལོགས་དགོངས་དག དངོས་
གནས་གཟིམ་ཁྱི་དེ་འདྲ་འཛམ་བུ་གླིང་ལ་མཐོང་རྒྱུ་
དཀོན་པོ་རེད། ད་དུང་རྒྱལ་པོས་ལད་ཟློས་གནང་
དུས་འབྲུག་གི་སྐད་ལས་རྫིག་པ་འདུག
རྒྱལ་པོ། འོ་ན་འཛམ་གླིང་དུ་འགྲེམ་སྟོན་ཞིག་བྱས་ན། ལྟད་
མོ་ལྟ་མཁན་ཚོ་མིག་རིལ་ལུག་མི་ཡོང་ངམ།
ཉི་ཆོས་བཟང་པོ། མིག་རིལ་ལུག་པས་ག་པར་ཚད་ཀྱི་རེད། སྣ་ཆུ་ཡང་
ལུད་ཡོང་གི་རེད། །
རྒྱལ་པོ། ཧ་ཧ་ཧ…….…
ཉི་ཆོས་ བཟང་ པོ། དེ་རིང་ཡིན་ན་རྒྱལ་པོའི་ གསུང་སྐད་དེས་རྟེན་
འབྲེལ་བཟང་པོ་ཞེ་དྲག་བྱུང་སོང་།
རྒྱལ་པོ། ག་རེ། ག་རེ། ཨ་ཁ་ཁ། ད་ཡིན་ན་དཔེ་བསགས་
སོང་། ངས་ལོ་གསར་ཚེས་གཅིག་ལ་ཁྱི་སྐད་བརྒྱབ་
པ་ནི་རྣམ་རྟོག་ཚང་མ་བསླངས་པ་རེད།
ཉི་ཆོས་བཟང་པོ། ལགས། རྣམ་རྟོག་མ་རེད། དེ་ནི་རྒྱལ་པོའི་བསོད་
ནམས་དབང་ཐང་དང་སྐྱེས་ཐོབ་ཀྱི་ཤེས་རབ་ལ་
119 。



སྐོམ་སེལ་བདུད་རྩིའི་ཆུ་རྒྱུན། (༦)
རྒྱལ་པོ།
བརྟེན་ནས་བསྐྱོན་པ་] ཡིན་ཙང་། རྟེན་འབྲེལ་
བཟང་བའི་ཐོག་ལ་བཟང་དུ་ཕྱིན་པ་རེད། །
ད་རྟེན་འབྲེལ་ཡིན་ནའང་འདྲ། རྣམ་རྟོག་ཡིན་
ནའང་འདྲ། ལས་ཀ་ཚང་མ་ཚར་བ་རེད། ཡིན་
ནའང་ཁྱོད་ཀྱིས་ངས་ལོ་གསར་ཚེས་གཅིག་ལ་ཁྱི་
སྐད་བརྒྱབ་པ་རེད་ཅེས་བཤད་མི་ཆོག
0བསྐྱོན་པ་ནི་འདིར་སྐད་བརྒྱབ་པའི་དོན།
༩ 120



ཉི་ཆོས་བཟང་པོ། ཡིན་དང་ཡིན། ངས་རྒྱལ་པོས་ཁྱི་སྐད་བསྐྱོན་མ་
སོང་ཞེས་ལབ་ཀྱི་ཡིན། །
རྒྱལ་པོ། བཤད་མ་བཤད་གནད་འགག་མི་འདུག གལ་ཏེ་
ཁྱོད་ཀྱིས་བཤད་ན་ཁྱོད་ཀྱང་མཉམ་དུ་ཁྱི་ཚང་ནང་
དུ་འཁྲིད་ཀྱི་ཡིན། །
ཉི་ཆོས་བཟང་པོ། ཨ་ཙི། རྒྱལ་པོ་རིན་པོ་ཆེ། སྐུ་མགྲོན་ཚང་མ་མཛད་
སྒོ་ཚུགས་པར་ཕེབས་ཀྱི་འདུག
རྒྱལ་པོ། ད་བྱས་ན་ང་གཉིས་མགྱོགས་པོ་མཛད་སྒོ་ཚུགས་
སར་འགྲོ།( བརྒྱུགས་ཕྱིན། འཁྲབ་ཡོལ་བརྒྱབ།)
121a



སྐོམ་སེལ་བདུད་རྩིའི་ཆུ་རྒྱུན། (༦)
བསོད་སྙོམས།
སྔོན་ཡུལ་ཞིག་ན་ཁྱིམ་ཚང་ཤིན་ཏུ་འབྱོར་པ་ལྡན་པ་ཞིག་ཡོད།
ཉིན་ཞིག་དྲང་སྲོང་རིག་པའི་འབྱུང་གནས་ཞུ་བ་ཞིག་ཁྱིམ་དེའི་སྒོ་ཁར་
བསོད་སྙོམས་སུ་ཕེབས་པས། ཁྱིམ་བདག་གིས་བསོད་སྙོམས་སྤྲོད་རྒྱུ་
ཕར་བཞག དེ་ལས་ལྡོག་སྟེ་སྡིགས་ཤིང་གཤེ་ནས། །
ཁྱོད་ནི་བསོད་སྙོམས་བསླངས་བསླངས་ཀྱང་། །
ཤ་མེད་གོས་ཧྲུལ་སྤྲང་པོ་འདྲ། །
ང་ནི་སྦྱིན་པ་བཏང་བཏང་ཡང་
། །
ཕྱུག་ཅིང་རྒྱགས་པ་གང་གི་ལས། །
ཞེས་དྲིས་པར། དྲང་སྲོང་ན་རེ།
ཁྱོད་དང་ཁྱི་དང་ཕག་པ་གསུམ། །
མི་གཙང་ཟོས་པས་རྒྱགས་པ་ཡིན། །
ང་དང་མི་ལ་རས་པ་གཉིས། །
འགྲོ་དོན་ཆེད་དུ་སྐམ་པ་ཡིན། །
ཞེས་གསུངས་པར་ཁྱིམ་བདག་ཁོང་ཁྲོ་ཆེན་པོ་ལངས་ནས་ན་རེ།
རང་མེད་གཞན་དོན་ཁོ་ན་སྒྲུབ། །
122a



སྨ་ར་མང་ཞིང་དུང་ལྟར་གྱུར། །
ཕན་མེད་དྲང་སྲོང་འཆི་ཁར་ཐུག །
དེ་ལས་སྐད་ཅིག་བདེ་ན་དགའ། །
ཞེས་སྨྲས་པར། དྲང་སྲོང་ཆེན་མོས་དེའི་ལན་དུ།
མི་ལྤགས་གྱོན་པའི་དུད་འགྲོ་ཁྱོད། །
སྐད་ཅིག་བདེ་བ་ཡོང་བའི་ཆེད། །
གཞན་རྒྱུ་ཧམ་ཟ་སྡིག་ལས་བརྩོན། །
ལས་ངན་འབྲས་བུ་རྗེས་སུ་སྨིན། །
ཞེས་གསུང་གིན་མི་སྣང་བར་གྱུར་ཏོ། །
༩ 123



སྐོམ་སེལ་བདུད་རྩིའི་ཆུ་རྒྱུན། (༦)
འབྲས་དཀར།
ཨོ། ལེགས་སོ། །
ང་ཁ་རྗེ་ཅན་གྱི་འབྲས་དཀར་ཡིན ། །
དབང་ཐང་ཅན་གྱི་འབྲས་དཀར་ཡིན །
འབྲས་དཀར་སྟོབས་རྒྱ་ཆེན་པོ་ཟེར། །
འབྲས་དཀར་བཤད་པ་དང་བསྟོད་པ་ཨེ་ཡོད་ཟེར། །
བཤད་པ་བསྟོད་པ་ལོས་ཡོད་ཟེར །
སྟོང་སྡེ་བས་བཤད་པ་མགོ་ནས་བཤད། །
མགོ་དབུ་སྐྲའི་རྒྱུད་ནས་མར་མར་བཤད། ། །
ངས་འབྲས་དཀར་བཤད་པ་སྨད་ནས་བཤད། །
རྐང་སེན་མོའི་རྒྱུད་ནས་ཡར་ཡར་བཤད། ། །
ཡར་ཡར་བཤད་ནས་ཡར་ཡར་འགྲོ། །
རྟགས་དང་རྟེན་འབྲེལ་སྒྲིག་ཞོར་འགྲོ། །
བོལ་སྡེབ་གསེར་ཉ་ཁ་སྤྲོད་རེད། །
(1)བོལ་ནི་རྐང་མགོའི་ཀླད་དེ་ལོང་ཚིགས་ནས་སོར་མོའི་མཚམས་བར་གྱི་ཆ་དེའི་མིང་།
༩124



མཛུབ་གུ་རྒྱལ་བ་རིགས་ལྔ་འདྲ། །
སེན་མོ་སྒྲོལ་མ་སྔོན་མོ་འདྲ། ། །
ཞྭ་རུས་ཙན་དན་སྡོང་པོ་འདྲ། །
སྡོང་མ་ས་ལ་རྡེབ་པ་འདྲ། །
པུས་མོ་ཆོས་ཀྱི་འཁོར་ལོ་འདྲ། །
ལྷ་བླ་མས་འཁོར་ལོ་བསྐོར་འདྲ་རེད། །
བརླ་ནི་བླ་མའི་རྐང་དུང་འདྲ། །
རྒྱུ་དཀར་ལྷ་ཡི་ཞགས་པ་འདྲ། །
རྒྱུ་ནག་བདུད་ཀྱི་ཞགས་པ་འདྲ། །
རྐེད་པ་ཨ་འཁྱིལ་པ་འཁྱིལ་》རེད། །
ལྷ་བླ་མས་དྲིལ་ཆུང་གཡུག་འདྲ་རེད། །
མཁལ་མ་ལྷ་ཕྲུག་ཀླུ་ཕྲུག་རེད། །
མཁལ་ཚིལ་མར་དཀར་ཟླ་བ་རེད། །
མཆིན་པ་རྫ་རི་སྨུག་པོ་རེད། །
རྫ་ལ་སྨུག་པ་བརྒྱུགས་པ་འདྲ། །
གློ་བ་གངས་རི་དཀར་པོ་འདྲ། །
《1 ཨ་འཁྱིལ་པ་འཁྱིལ་ནི་ཨ་ལོང་འཁྱིལ་བ་དང་པ་ཊ་འཁྱིལ་བ་ཞེས་པའི་དོན།
ཏ 125 。



སྐོམ་སེལ་བདུད་རྩིའི་ཆུ་རྒྱུན། (༦)
གངས་ལ་ཉི་མ་ཤར་བ་འདྲ། །
གཡུ་ལོ་( སྙིང་)རྩ་བའི་བླ་མ་འདྲ། །
ཨོལ་གྲོག་ཤེལ་གྱི་མཆོད་རྟེན་འདྲ། །
ལྕེ་ལེ་དར་དམར་འཕྱར་འདྲ་རེད། །
སོ་སུམ་ཅུ་མ་མོ་སྟར་ཡག་རེད། །
མགོ་དབུ་སྐྲ་རྒྱ་ལྕང་ལོ་མ་འདྲ། །
ཞལ་ངོ་བཅོ་ལྔའི་དུང་ཟླ་རེད། །
མིག་གཉིས་ཐོ་རངས་སྐར་ཆེན་འདྲ། །
རྫི་མ་ཨ་ཡིག་ན་རོ་འདྲ། །
ལྷ་བླ་མས་ན་རོ་བྲིས་པ་འདྲ། །
ཡ་ཁ་གསེར་གྱི་སྒ་རུ་འདྲ། །
གསེར་གྱི་གསེར་འབུམ་བཞེངས་པ་འདྲ། །
མ་ནེ་དུང་གི་སྒ་རུ་འདྲ། ། །
དུང་གི་དུང་འབུམ་བཞེངས་པ་འདྲ། །
རྣ་རུ་དུང་དཀར་གཡས་འཁྱིལ་འདྲ། །
རིན་ཆེན་རྒྱན་ཆ་སིལ་ལི་ལི། །
(1)སྒ་རུ་ནི་སྒའི་སྔ་རུ་དང་ཕྱི་རུ་ལ་ཟེར། །
༩ 126 a



འབྲས་དཀར།
གཡས་ལ་སྟག་ཅིག་འདོགས་རྒྱུ་དེ། ། །
སྟག་གཟིག་རྒྱལ་པོའི་ཆ་ལུགས་ཡིན། །
གཡོན་ལ་གཟིག་ཅིག་འདོགས་རྒྱུ་དེ། །
གཟིག་རོང་རྒྱལ་པོའི་ཆ་ལུགས་རེད། །
རྒྱབ་ལ་དར་ཚོན་སྣ་ལྔ་བཏགས། །
ལྷ་བླ་མ་དར་བའི་དར་ཚོན་རེད། །
གོང་དཔོན་པོ་དར་བའི་དར་ཚོན་རེད། །
ཡུལ་སྡེ་བ་དར་བའི་དར་ཚོན་རེད། །
དར་གྱི་རྩེ་མོ་རྣམ་གསུམ་རེད། །
མགོ་ཡི་ར་ལྤགས་དཀར་པོ་དེ། །
སེང་ཆེན་རྒྱལ་པོའི་ཆ་ལུགས་རེད། །
ཐོད་པའི་སྟེང་གི་མེ་ལོང་འདི། །
ཐང་སྟོང་རྒྱལ་པོའི་ཆ་ལུགས་ཡིན། །
རྣ་མགོའི་སྟེང་གི་འགྲོན་བུ་འདི། །
ཁ་ཆེའི་རྒྱལ་པོའི་ཆ་ལུགས་རེད། །
ཁ་སྤུ་མིག་སྤུ་རིང་རྒྱུ་འདི། ། །
127o



སྐོམ་སེལ་བདུད་རྩིའི་ཆུ་རྒྱུན། (༦)
ཨ་ཙ་ར་ཡི་ཆ་ལུགས་རེད། །
མ་ནེའི་མན་ཚར་༧རིང་རྒྱུ་འདི། །
ར་མ་རྒྱལ་མོའི་ཆ་ལུགས་རེད། །
གཡས་ཀྱི་ཨ་ར་དཀར་པོ་འདི། །
རྒྱ་གར་རྒྱལ་པོའི་ཆ་ལུགས་རེད། །
གཡོན་གྱི་ཨ་ར་ནག་པོ་འདི། །
སྨད་རྒྱ་ནག་རྒྱལ་པོའི་ཆ་ལུགས་རེད། །
ཨོ། ལེགས་སོ། ། །
ང་ཁ་རྗེ་ཅན་གྱི་འབྲས་དཀར་ཡིན། །
དབང་ཐང་ཅན་གྱི་འབྲས་དཀར་ཡིན། །
འབྲས་དཀར་སྟོབས་རྒྱ་ཆེན་པོ་ཟེར། །
ལག་གི་བེར་ཀ་ཁྲ་ཆུང་ལ། །
བཤད་པ་བསྟོད་པ་ཨེ་ཡོད་ཟེར། །
(T ཨ་ཙ་ར་ནི་འདིར་རྒྱ་གར་གྱི་སྔགས་པ་རྣལ་འབྱོར་བ་ལ་གོ་དགོས།
(2)མན་ཚར་ནི་ཨོག་ཚོམ་གྱི་དོན།
(3)ཨ་ར་ནི་ཁའི་སྨྲ་རའི་མིང་།
འབེར་ཀ་ནི་དབྱུག་པའི་དོན།།
6 128 ཉི



བཤད་པ་བསྟོད་པ་ལོས་ཡོད་ཟེར། །
ཉིན་ལ་སྐྱེས་པའི་ཤུག་པ་མིན། །
སྲིབ་ལ་བཏབ་པའི་འབེ་ལོ་1མིན། །
ཉིན་སྲིབ་བར་གྱི་ལྕང་མ་མིན། །
ཕ་ཤིང་ལྷ་ཤིང་དཀར་པོ་རེད། །
མ་ཤིང་ཙན་དན་སྡོང་པོ་རེད། །
ཨོ་རྒྱན་པད་མའི་སྒྲུབ་ཤིང་ཡིན། །
ཡར་གཡུག་རྒྱ་གར་ཡུལ་ལ་གཡུག །
སྟོད་རྒྱ་གར་རྒྱལ་པོའི་ཆོས་སྒོ་ཕྱེས། །
ཆོས་ཀྱི་བསྟན་པ་དེ་ནས་དར། །
ཕར་གཡུག་བལ་བོའི་ཡུལ་ལ་གཡུག །
བལ་བོའི་ཡུལ་གྱི་རྒྱུ་སྒོ་ཕྱེས། །
རྒྱུ་ཡི་བསྟན་པ་དེ་ནས་དར། །
མར་གཡུག་རྒྱ་ནག་མཐའ་ལ་གཡུག །
རྒྱ་ནག་ཡུལ་གྱི་ཇ་སྒོ་ཕྱེས། །
ཇ་ཡི་བསྟན་པ་དེ་ནས་དར། །
([)འབེ་ལོའམ་འབོ་ལོ་ནི་ཡུལ་སྐད་དེ་གསོམ་ཤིང་གི་མིང་།
» 129 ༡



སྐོམ་སེལ་བདུད་རྩིའི་ཆུ་རྒྱུན།
(༦)
རྒྱབ་ལ་ཁུར་ན་བོའུ་དང་འདྲ། །
རྫས་མུ་ཟི་1མི་དགོས་ངོ་མཚར་ཆེ། །
རྐེད་ལ་དྲང་ན་གྲི་དང་འདྲ། །
གྲི་གྲི་ཤུབས་མི་དགོས་ངོ་མཚར་ཆེ། །
གྲི་ལྟག་ཡག་གི་འདྲ་མ་ལ། །
སྐྱ་ས་ལེར་ནམ་མཁའ་ལངས་འདྲ་རེད། །
གྲི་སོ་ཡག་གི་འདྲ་མ་ལ། །
མེ་ལྕེ་དགུང་ལ་མཆེད་པ་འདྲ། །
གྲི་མགོ་ཡག་གི་འདྲ་མ་ལ། །
བུ་དཔའ་བོ་ཞེ་སྡང་ལངས་པ་འདྲ། །
ཁ་རྨོག་༧ཡག་གི་འདྲ་མ་ལ། །
རྫ་ཁའི་གངས་རི་གུག་འདྲ་རེད། །
ཞབས་ལ་ཁྱེར་ན་རྟ་དང་འདྲ། །
སྒ་སྲབ་མི་དགོས་ངོ་མཚར་ཆེ། །
འདོ་བ་རྟ་ཡི་འགྲོ་ལུགས་རེད། །
མུ་ཟི་ནི་མེ་སྦྱོར་བྱེད་ལ་ཟེར།
(2ཁ་རྨོག་ནི་གྲིའི་ཡུ་བ་ལ་གོ་དགོས།
6 130



ལྷ་བླ་མས་བཟུང་ན་ཆོས་དབྱུག་རེད། །
གོང་དཔོན་པོས་བཟུང་ན་ཁྲིམས་དབྱུག་རེད། །
ཡུལ་སྡེ་བས་བཟུང་ན་བདེ་དབྱུག་རེད། །
མི་རྒོད་དཔུང་པ་གཅོད་བྱེད་རེད། །
ཁྱི་རྒོད་མཆེ་བ་གཅོག་བྱེད་རེད། །
རྟ་རྒོད་པོའི་ཁ་རུ་གནོན་བྱེད་རེད། །
ས་ལ་བརྒྱབ་ན་སྡིག་སྡིག་ཟེར། །
རྡོ་ལ་བརྒྱབ་ན་རྐག་རྐག་ཟེར། །
ཆུ་ལ་བརྒྱབ་ན་རྙོག་རྙོག་ཟེར། །
ཨོ། ལེགས་སོ། །
ང་ཁ་རྗེ་ཅན་གྱི་འབྲས་དཀར་ཡིན། །
སྟོབས་རྒྱ་ཆེ་བའི་འབྲས་དཀར་ཡིན།
དབང་ཐང་ཆེ་བའི་འབྲས་དཀར་ཡིན། །
འབྲས་དཀར་མ་སོང་ས་ཞིག་མེད། །
རྟེན་འབྲེལ་མ་བསྒྲིགས་ས་ཞིག་མེད། །
ད་རྟེན་འབྲེལ་ལན་གསུམ་བསྒྲིག་རྒྱུ་ན། །
རྟ་ར་བཀྲ་ཤིས་ར་བ་ལ། །
ادا



སྐོམ་སེལ་བདུད་རྩིའི་ཆུ་རྒྱུན། (༦)
རྟ་གཡང་འཁོར་བའི་རྟེན་འབྲེལ་སྒྲིག །
ལུག་ར་བཀྲ་ཤིས་ར་བ་ལ། །
ལུག་གཡང་འཁོར་བའི་རྟེན་འབྲེལ་སྒྲིག །
ནོར་ར་བཀྲ་ཤིས་ར་བ་ལ། །
ནོར་གཡང་འཁོར་བའི་རྟེན་འབྲེལ་སྒྲིག །
མཛོ་ར་བཀྲ་ཤིས་ར་བ་ལ། །
མཛོ་གཡང་འཁོར་བའི་རྟེན་འབྲེལ་སྒྲིག །
རྒྱུ་རྫས་ཡོངས་ཀྱི་ར་བ་ལ། །
རྒྱུ་གཡང་འཁོར་བའི་རྟེན་འབྲེལ་སྒྲིག །
ལྷ་བླ་མ་ཆོས་གཡང་འཁོར་བའི་རྟེན་འབྲེལ་སྒྲིག ། །
སྟག་ཤ་ར་ལ་ཕོ་ལྷ་དགྲ་ལྷ་འཁོར་བའི་རྟེན་འབྲེལ་སྒྲིག །
སྨན་བུ་མོ་ལ་བསོད་ནམས་དར་བའི་རྟེན་འབྲེལ་སྒྲིག །
འདོ་བ་ལ་གསེར་སྒ་འཛོམས་པའི་རྟེན་འབྲེལ་སྒྲིག །
རྒོད་མ་ལ་གཡུ་འབྲུག་འཛོམས་པའི་རྟེན་འབྲེལ་སྒྲིག །
ལུག་བརྒྱ་སླས་ལ་འཁོར་བའི་རྟེན་འབྲེལ་སྒྲིག །
འབྲི་བརྒྱ་རྡང་ལ་སྒྲིག་པའི་རྟེན་འབྲེལ་སྒྲིག །
《1:སླས་ནི་འདིར་སླས་རའི་མིང་མཐའི་བསྡུས་པའོ། །
132 。



རྒྱ་གར་རི་བོའི་མར་ནང་ན། །
རྒྱ་ནག་རི་བོའི་ཡར་ནང་ན། །
ས་ཁྲལ་ཁྲུལ་གཉིས་ཀྱི་ས་མཚམས་ལ། །
གུར་མི་འདྲ་བའི་གུར་ཞིག་ཕུབ། །
གུར་ཕུག་རྡོ་རྗེ་གནམ་ལ་སྐོར། །
གནམ་ས་མི་འགྱུར་ཀ་བ་ཡིན། །
གུར་རྐེད་རྡོ་རྗེ་བྲག་ལ་གཏད། །
བྲག་རྒྱབ་རི་མི་འཇིག་ཁས་ལེན་ཡིན། །
གུར་མཐའ་མེ་ལོང་ས་ལ་འཁྱིལ། །
རྒྱ་མཚོ་མི་འགྱུར་ཁ་ལེབ་ཡིན། །
ནོར་བུ་སུམ་འཛོམས་ཀྱི་ཐབ་ཀ་འཛུགས། །
བཀྲ་ཤིས་རྟགས་བརྒྱད་ཀྱི་བ་མ་འཛུགས། །
རྒྱ་ཇ་ཡོས་དམར་ཐབ་ལ་བཏབ། །
ཨ་འབྲུ་ནས་ཀྱི་ཁ་ཚར་འདེབས། །
འབྲི་མར་སེར་པོའི་མར་ཞིག་འཕེན། །
(1)ཁྲལ་ཁྲུལ་ནི་སོ་སོར་ཐོར་ནས་འབྲེལ་བ་མེད་པའི་རྣམ་པ།
(2 ཁ་ཚར་ནི་བསྐང་ཆེ་དང་བསྣན་ཆའི་མིང་། །
133 。



སྐོམ་སེལ་བདུད་རྩིའི་ཆུ་རྒྱུན། (༦)
བྱང་ཚྭ་དཀར་པོའི་ཚྭ་ཞིག་བཏབ། །
ལྷ་བླ་མས་གསོལ་ན་ཆོས་གཡང་འཁོར། །
གོང་དཔོན་པོས་གསོལ་ན་དབང་ཐང་རྒྱས། །
སྟག་ཤ་རས་འཐུང་ན་དགྲ་ལྷ་འཁོར། །
སྨན་བུ་མོས་འཐུང་ན་བསོད་ནམས་འཁོར། །
གཡང་བསོད་ནམས་འཁོར་བའི་བཀྲ་ཤིས་ཤོག །
མི་ལ་ན་ཚ་མི་ཡོང་བའི་སངས་རྒྱས་སྨན་བླའི་བཀྲ་ཤིས་ཤོག །
ཕྱུགས་ལ་གྱོང་གུད་མི་ཡོང་བ་བཙུན་པ་ལྷ་ཡི་བཀྲ་ཤིས་ཤོག །
ཀི་ཀི་བསྭོ་བསྭོ་ིལྷ་རྒྱལ་ལོ། །
(1)དབང་ཐང་ནི་དབང་ཤུགས་སམ་ནུས་སྟོབས།
(2ཀི་ཀི་བསྭོ་བསྭོ་ནི་ལྷ་གསོལ་སྐབས་ལྷའི་དབུ་འཕང་བསྟོད་བྱེད་དུ་སྒྲོག་པའི་སྐད་སྒྲ་ཞིག་
134



བློ
ར
སུམ་ཅུ་བའི་རྩ་བ།
རྒྱ་གར་སྐད་དུ། བྱཱ་ཀ་ར་ཎ་མཱུ་ལ་ཏིཾ་ཤད་ནཱ་མ། བོད་སྐད་དུ།
ལུང་སྟོན་པ་སུམ་ཅུ་པ་ཞེས་བྱ་བ། སྨྲ་བའི་དབང་ཕྱུག་ལ་ཕྱག་འཚལ་ལོ།
།གང་ལ་ཡོན་ཏན་མཆོག་མངའ་བའི། །དཀོན་མཆོག་དེ་ལ་ཕྱག་འཚལ་
ལོ། །གང་གིས་སྒྲ་དབྱངས་གསུངས་པ་ཡི། ། འཇམ་པའི་དབྱངས་ལ་
ཕྱག་འཚལ་ལོ། །གང་གིས་མིང་གཞི་སྔོན་གསུངས་པའི། །རྟག་ཞི་བ་ལ་
ཕྱག་འཚལ་ལོ། །སྡེབ་སྦྱོར་ལེགས་མཛད་མཁས་རྣམས་དང་། །བླ་མ་ལ་
ཡང་ཕྱག་འཚལ་ནས། །བསླབ་པ་ཀུན་གྱི་གཞི་འཛིན་ཅིང་། །རིག་བྱེད་
སྨྲ་བ་རྣམས་ཀྱི་རྒྱུ། །མིང་ཚིག་བརྗོད་པ་ཀུན་གྱི་གཞི། །ཡི་གེའི་སྦྱོར་བ་
བཤད་པར་བྱ། །ཡི་གེ་ཨཱ་ལི་ཀཱ་ལི་གཉིས། །ཨཱ་ལི་གསལ་བྱེད་ཨི་སོགས་
བཞི། །ཀཱ་ལི་སུམ་ཅུ་ཐམ་པའོ། །དེ་ལས་རྗེས་འཇུག་བཅུ་ཡིན་ཏེ། །དེ་
ལས་ལྔ་ནི་སྔོན་དུའང་འཇུག །མི་འཇུག་པ་ནི་ཉི་ཤུ་འོ། །ཀཱ་ལི་ཕྱེད་དང་
བརྒྱད་སྡེ་ནི། །བཞི་བཞི་དག་ཏུ་ཕྱེ་བ་ལས། །དང་པོ་གསུམ་པ་བཞི་པ་
ཡི། །མས་གཉིས་དྲུག་པའི་ གསུམ་པ་དང་། ། བདུན་པ་ལ་ནི་ ཤ་མ་
གཏོགས། །རྗེས་འཇུག་ཡི་གེ་བཅུ་རུ་བཤད། །རྗེས་འཇུག་ཡི་གེ་བཅུ་
135



སྐོམ་སེལ་བདུད་རྩིའི་ཆུ་རྒྱུན། (༦)
ཉིད་ལས། ། དང་པོ་གསུམ་པ་ལྔ་པ་དྲུག ། བདུན་པ་རྣམས་ནི་སྔོན་
དུའང་འཇུག །མིང་གཞི་གཉིས་སམ་སུམ་སྦྲེལ་ལམ། །དེ་ལ་དབྱངས་ཀྱི་
གཞི་ལྡན་ཡང་། ། གང༌ དུའང་འཇུག་ མིན་ སྦྱར་བའང་མིན། ། རྗེས་
འཇུག་ཡི་གེ་བཅུ་པོ་ནི། །མིང་གང་གི་ནི་མཐར་སྦྱར་བ། ། དེ་ལ་ཨཱ་ལི་
བཞི་པ་སྦྱར། །སླར་བསྡུ་བར་ནི་ཤེས་པར་བྱ། །རྗེས་འཇུག་ཡི་གེ་བཅུ་པོ་
ལས། །གང་མིང་མཐའ་ན་བཅུ་པ་གནས། །དེ་ལ་ཨཱ་ལི་གཉིས་པ་སྦྱར། །
གང་མིང་མཐའ་ན་བརྒྱད་པ་གནས། །དེ་ལ་གཉིས་པ་ཨུ་ཡང་སྦྱར། །
གང་མིང་མཐའ་ན་གསུམ་པ་གནས། །དེ་ལ་ཨཱ་ལི་གཉིས་པ་སྦྱར། །བཞི་
པ་དགུ་པ་དངོས་ཀྱང་སྟེ། ། ལས་དང་ཆེད་དང་རྟེན་གནས་དང་། །དེ་
ཉིད་ཚེ་སྐབས་ལ་སྒྲ་ཡིན། །རྗེས་འཇུག་ཡི་གེ་བཅུ་པོ་ནི། །ཨི་དང་མཐུན་
ལུགས་འདི་ཞེས་བྱ། །དང་པོ་གཉིས་ལ་དང་པོ་མཐུན། །གསུམ་ལྔ་བཅུ་
ལ་ཀྱ་དང་སྦྱར། །བདུན་པ་ཉིད་ལ་བདུན་པ་སྟེ། །ལྷག་མ་རྣམས་ལ་གྱ་
སྦྱར་བ། །དེ་དག་ཨི་སྦྱར་འབྲེལ་བའི་ས། །དེ་ཉིད་ལ་ནི་བཅུ་པ་སྦྱར། །
བྱེད་པའི་སར་ནི་ཤེས་པར་བྱ། ། ཨཱ་ལི་ཕྱིས་ནས་གཉིས་པ་སྦྱར། །ཚིག་
རྒྱན་གཉིས་དང་སྡུད་པར་འགྱུར། །ལ་དོན་སུ་ལ་ཨུ་ཕྱིས་ནས། །དེ་ལ་
གསུམ་པའི་དང་པོ་སྦྱར། །དེ་ལ་ཨཱ་ལི་གསུམ་པ་སྦྱར། །དེ་ནི་ལྷག་མ་དང་
བཅས་པའོ། །རྗེས་འཇུག་ཡི་གེ་བཅུ་པོ་ལ། །དྲུག་པ་སྦྱར་ན་འབྱེད་སྡུད་
ཡིན། །རྗེས་འཇུག་ཡི་གེ་བཅུ་པོ་ཡི། །བཞི་པ་དགུ་པ་ལ་བཅུ་པ། །སྦྱར་
136 a



སུམ་ཅུ་བའི་རྩ་བ།
བ་འབྱུང་ཁུངས་གནས་ཡིན་ཏེ། །དགར་དང་སྡུད་པའང་དེ་བཞིན་ནོ། །
གང་མིང་བརྗོད་པའི་དང་པོ་རུ། །ཀྱེ་སྦྱར་བ་ནི་བོད་པ་ཡིན། །གང་མིང་
མཐའ་དང་མཐུན་པ་ཡི། །བཞི་པ་ལ་ནི་ཨི་སྦྱར་བ། །དགར་དང་བརྣན་
པའི་ཚིག་ཏུ་འགྱུར། །མིང་གང་རུང་བའི་བར་མཚམས་སུ། །གསུམ་པ་
ལ་ནི་གཉིས་པ་སྦྱར། །དེ་ནི་སྡུད་དང་འབྱེད་པ་དང་། ། རྒྱུ་མཚན་ཚེ་
སྐབས་གདམས་ངག་ལྔའོ། །མིང་གང་རུང་བའི་དང་པོ་རུ། ། དང་པོ་ལ་
ནི་གཉིས་པ་སྦྱར། ། སྤྱི་ལ་ཁྱབ་པ་ཉིད་དུ་འགྱུར། ། གང་མིང་གི་ནི་མ་
མཐའ་ན། །པུ་ལིངྒ་ཡི་སྒྲ་མེད་པ། །དེ་ལ་པུ་ལིངྒ་སྦྱར་ན། །བདག་པོའི་
སར་ནི་ཤེས་པར་བྱ། །མིང་གང་རུང་བའི་ཡ་མཐའ་རུ། ། སྟི་ལིངྒ་ཡི་སྒྲ་
མེད་པ། །དེ་ལ་སྟྲཱི་ལིངྒ་སྦྱར་ན། །དགག་པའི་གནས་སུ་ཤེས་པར་བྱ། །
གང་མིང་གི་ནི་ཡ་མཐའ་རུ། །གསུམ་པ་ལ་ནི་ཨེ་སྦྱར་བ། །ཐ་སྙད་དབང་
དུ་གསུམ་ཡིན་ཏེ། ། དངོས་པོའི་དབང་གིས་བཞི་རུ་འགྱུར། ། དུས་ཀྱི་
དབང་གིས་གཉིས་ཡིན་ནོ། ། ཚིགས་སུ་བཅད་པའི་སྦྱོར་བ་རྣམས། །
ཅུང་ཟད་བསྡུས་པ་ཡོད་ན་ཡང་། །དེ་ནི་དེ་བཞིན་སྦྱར་བར་བྱ། །སྔོན་
འཇུག་ཡོད་དམ་མེད་ཀྱང་རུང་། །མིང་གཞིའི་ཡི་གེ་གང་ཡིན་ལ། །ཉིས་
སྦྲེལ་ཡོད་དམ་སུམ་སྦྲེལ་ཡོད། ། ཨཱ་ལི་བཞི་ལས་གང་ལྡན་ཡང་། ། རྗེས་
འཇུག་བཅུ་པོ་མ་ཞུགས་ན། །མིང་གཞན་སྦྱོར་བ་ཡོད་མི་སྲིད། ། རྗེས་
འཇུག་བཅུ་པོའི་དོན་ཤེས་ན། །འབྲི་དང་ཀློག་དང་འཆད་རྣམས་ཀྱི། །
༢137 a



སྐོམ་སེལ་བདུད་རྩིའི་ཆུ་རྒྱུན། (༦)
མཚམས་སྦྱོར་སྒྲ་ལ་ ཐོགས་མེད་ཅིང་། ། འབྲེལ་བ་སྨྲ་བའི་མཆོག་ཏུ་
འགྱུར། ། གཞན་ཡང་རྗེས་འཇུག་ཤེས་པ་ཡིས། ། དོན་གྱི་སྦྱོར་བ་མ་
མཐོང་ཡང་། །དོན་དང་མཐུན་པའི་སྦྱོར་བ་ཤེས། །རྗེས་འཇུག་སྦྱོར་བ་
མཁས་པ་ན། །ལུང་གི་དོན་དང་སྦྱོར་བ་དང་། །བླ་མའི་མན་ངག་གསུམ་
སྦྱར་ནས། །དོན་གྱི་ཐོག་ཏུ་དབབ་པར་བྱ། །བསླབ་ལ་བརྩོན་པའི་གང་
ཟག་གིས། །དང་པོར་ང་རོ་རྣམས་ལ་སྦྱང་། །སྔོན་འཇུག་མིང་གཞི་རྗེས་
འཇུག་རྣམས། །ཀློག་གི་ཆེད་དུ་བསླབ་པ་ཡིན། །རྗེས་འཇུག་བཞི་ཡི་
སྦྱོར་བ་ནི། །ཉན་བསམ་བསྟན་པའི་ཆེད་དུ་སྦྱང་། །ཡན་ལག་དེ་དག་
མཐུ་ཡིས་ནི། །འབྲས་བུའི་ཆེད་དུ་གཏན་ལ་དབབ། །བསླབ་པའི་རིམ་
པ་འདི་ཡིས་ནི། །གང་ཞིག་འབད་པ་ཆུང་ངུས་ཀྱང་། །ཤེས་རབ་མྱུར་དུ་
གྲོལ་བར་འགྱུར། ། དེ་ཕྱིར་དང་པོར་འདི་ཉིད་བསླབ། ། དེ་ནས་རྒྱས་
པའང་མཉན་བྱས་ནས། །བསླབ་པ་གང་ལ་དད་པ་ཡི། །གཞུང་ཉིད་བླ་
མ་རྣམས་ལས་མཉན། ། སློབ་དཔོན་དེ་ཉིད་དུ་འཛིན་ཅིང་། ། ལེ་ལོ་
གཡེང་བ་རྣམ་པར་སྤང་། །ཟོ་བཟང་དད་པ་ལ་བརྟེན་པ། །སྐྱེས་བུ་དེས་
ནི་མྱུར་རྟོགས་ཏེ། །དེ་ལ་དུས་སུ་འདོམས་པར་བྱ། ། ཅིག་ཤོས་དེ་ལས་
ལྡོག་པའོ། །
138 。



རྩོམ་སྒྲིག་འགན་འཁུར་པ། འཇམ་དབྱངས་དར་རྒྱས།
མདུན་ཤོག་ཇུས་འགོད་པ། སྐལ་ལོ། །
རི་མོ་པ། ཀླུ་ཚང་བསོད་ནམས་འབུམ།
སྐོམ་སེལ་བདུད་རྩིའི་ཆུ་རྒྱུན།(དེབ་དྲུག་པ།)
སྟག་ལྷེ་དང་རིན་ཆེན་བཀྲ་ཤིས་ཀྱིས་གཙོ་སྒྲིག་བྱས།
ཀྲུང་གོའི་བོད་རིག་པ་དཔེ་སྐྲུན་ཁང་གིས་བསྐྲུན་ཏེ་བཀྲམ།
ཀྲུང་གོའི་གློག་བརྙན་དཔེ་སྐྲུན་ཁང་གི་པར་ཁང་གིས་པར་བཏབ།
དེབ་ཚད་། ༨༨༠mm x ༡༢༣༠mm ༡/༣༢
དཔར་གྲོངས། ༡༢༠༠༡ - ༡༧༠༠༠ དཔར་ཤོག ༤ ༦༢༥
༢༠༡༥ལོའི་ཟླ་༧པར་པར་གཞི་དང་པོ་བསྒྲིགས།
༢༠༡༦ལོའི་ཟླ་༦པར་པར་ཐེངས་བཞི་པ་བཏབ།།
ISBN 978 -7 -80253 -814 - 6/G ： 64
རིན་གོང་སྒོར། 7. 60



图书在版编目(CIP) 数据
甘露源泉(6);藏文/
拉,仁青扎西主编,—北京:
中国藏学出版社,2015.7
ISBN 978-7-81253 = 814 -6
| 1.1… I.O… 2 …. 1 藏语一少数
民族语文课——中小学课外读物 N. 00634.390.3
中国版本图书馆IP 数据核字(2015)第170339号
甘露源泉(6)
斗拉仁青扎西主编
中国喷学出版社出版发行
中国电影出版社印刷厂印刷
开本:880 ini x1230 in 132
印数:12001-1700 助 印张4.625
2016年6月第1版第4次印刷
ISBN 978 - 80253-814 -6.6.04
定价:7.60 元



སྐོམ་སེལ་བདུད་རྩིའི་ཆུ་རྒྱུན།
དེབ་དྲུག་པ།
༡7-6
ཀྲུང་གོའི་བོད་རིག་པ་དཔེ་སྐུན་ཁང་།
